"","x"
"1"," ﻿ROČNÍK IV.
TŘÍDA II.
ČÍSLO 33.
O některých abnormitách rostlin složnokvětých.
Napsal   Josef   Velenovský.
(S l tabulkou.)
Předloženo dne 18. října 1895.
Různé přeměny v úborech a květech Composit jsou velmi časté a také v literatuře již mnohokráte popsány (viz ku př. Pcnsig, Pflanzen-Teratologie II. S, 101). Vzdor tomu jest případ sezelenání úborů u Tragopogon praíoise L., který v následujícím pojednání podrobně vyobrazen a vyložen, v mnohém jhledu zajímavým a pro porozumění morfologie řádu jmenovaného dosti důležitým. Nezáležíť v teratologické morfologii na vzácnosti té které abnormity, jako na způsobu abnormního vývoje a zvláště na vědeckém výkladu a srovnání její se stavem normálním.
U Neratovic na Labi nalezl jsem v červenci tohoto roku mezi obyčejně vyvinutým a hojně kvetoucím Tragopogon pmtcnsc L. také jeden trs statně vzrostlého individua, jehož úbory hýly vesměs sezelenalé a to v rozličném stupni, jak již to u sezelenalých květů obyčejně bývá. Po nějakém hmyzu neb houbě, která by abnormní stav této rostliny způsobovala, nebylo nikde ani stopy. Příčiny sezelenání květů skutečně těžko vystihnouti Zvlášť nesnadno jest hledati je ve vyživování neb vlivu ovzduší, poněvadž skoro vždy vpravo i vlevo stojí individua úplně normálně vytvořená.
Nehodláme zde snad probírati otázku, má-li se sezelenalému květu a v něm přetvořeným částem přikládati nějaký význam. Jest dosti odpůrců, kteří tvrdí, že sezelenalý květ nepoučuje nás o ničem, protože na něm vše vytvořeno ledajak proti pravidlům a zákonům, že jest to zkrátka bezvýznamná hříčka přírody. Někdy věru abnormity květní jsou hotovým monstrem bez smyslu a zákonitosti, o tom nelze pochybovati. V častých ale případech najdem v abnormním květu přeměněny části květní tak, jak je v theorii předpokládáme, my tu téměř vidíme provedenu myšlenku, která v řádu dotyčném v normálním stavu jest zakryta. Jestliže ale abnormita květu skutečně odpovídá theorii plynoucí z rozumového srovnávání morťologického, jestliže podléhá zákonům v rostlinstvu vůbec platným, není pak ničím nesmyslným a ledabyle nahodilým, a my jsme úplně oprávněni jí co látky ku svým moríblogickým studiím upotrebovati.
Rozpravy. Ročník IV. Třída II.
XXX11I. ﻿V sezelenalém kvetu vracejí se tvarem a uspořádáním jednotlivé části k tvarům, jaké nalézáme na vegetativných údech rostliny — tedy k tvarům původním. Květ sám jest souborem zvlášť přeměněných částí vegetativných jen dočasně ke kopulačním účelům rostliny sloužícím.
Normální úbor Tragopogon pratcnsc skládá se z několikalistého a jedno-řadého zákrovu a četných, vesměs jazykovitých kvítků, jež sedí na holém lůžku. Jednotlivý kvítek má zpodní semennik úzce podlouhlý (obr. 1), jenž na dolejšku vyhlubeným pupkem přisedá trochu šikmo ku hrboulku lůžkovému. Později jako zralá nažka (acheniurn) od hrboulku toho článkovitě a lehce odpadá. Na místo kalicha máme zde věnec silných chlupů chmýru (pappus), jež jsou za květu přiložené vzpřímené. Na semenníku mezi chmýrem vyniká dlouhá a tenká trubka korunní, nahoře v dlouhý, žlutý, jazykovitý cíp přecházející. Nevysoko nad místem, kde trubka korunní přechází v jazykovitou část, vetknuty jsou nitky pěti tyčinek (obr. 5), jichž rourkovitě spojenými prašníky prochází čnčlka a blizny (obr. 1).
Cnělka normální jest od dolejška až nnhoru stejně nitovitě tlustá a v nejhořejší části rozděluje se ve dvě nitovité, žlaznatě papillosní blizny (obr. 1). V semenníku v jednoduché dutině sedí dlouze kuželovité, převrácené vajíčko, překratičkou šňůrou vaječnou něco málo pod vrcholem base semenníkové vynikající (^zdánlivě tedy konečné). Za plodu jest nažka krátce v řadách osténkatá a v hrubý, dlouhý zoban súžená (obr. 3), na kterém sedí věnec předlouhých chlupů chmýru vyjma několik delších (5—8), jen na špičkách lysých.
Sezelenalé úbory zevnějškem a velikostí nevalně se liší od normálních. Zákrov jest týž, nezměněný. Také lůžko zákrovu jest docela normální. Pouze květem liší se hned na první pohled. Jsou totiž jazykovité části poměrně všude kratší a spíše zelenavé než žluté. Počet květů jest asi stejný jako v normálním úboru. Sezelenalé květy jsou poměrně dosti veliké, takže lze lehce všecky částky ohledávati.
Abychom přehledně popsali celé pořadí přeměněných kvítků v našich zákrovech, začneme s tvarem nejvíce sezelenalým, jak jej asi na obr. 9 vidíme. V tom stavu sedí květ na silné, více méně dlouhé stopce. Po semenníku není ani stopy, neboť celá část pod chmýrem se nalézající náleží rozhodně tvarem i anatomií stopce. Také stopka sama pevně s lůžkem souvisí a neodděluje se článkovitě, jako jest to u normálního semenníka na obr. l neb obr. 3. Semennik tu sice není patrný pod květem, ale zřetelně jej vidíme vytvořený v podobě dvou lístků — plodolistů — nad květem (obr. 11, 12). Máme tu tedy místo zpodního semenníka semennik svrchní. Zjev tento se zdá při sezelc-nalých květech se zpodním semenníkem skoro pravidelným. Viděl jsem podobný případ u sezelenalých květů Umbellifer, u rodu Philadelphus a několikráte zvlášť nápadně u číšek květů šípku (Rosa). Jest to ostatně snadno pochopitelno, proč se tak děje, neboť promění-li se kalich v listy, tož sezelená či zlistnatí i část kalichu obsažená ve stěně tvořící semennik zpodní neb u růže zpodní číšku. Tím pak dostanou se plodolisty do postavení nadokvětního.
Místo chmýru máme (obr. 9a) pět podlouhle čárkovitých lístků, jež dosahují asi konce koruny. Přeměna tato jest vysoce zajímavou. Místo jednot-
XXX1I1. ﻿3
livých pcrnatých chlupů jsou zde čárkovité, dole dosti široké, bledě zelené lístky, po většině zřetelným středním nervem opatřené. Počet jich jest nestálý, ale u nejvíce sezeienalých květů převládá číslo 5. Čím méně jest květ sezele-nalý, tím více se tu objevuje kališních lístků a sice tím užších a na špičce i pernatě chlupatých, blížících se tudíž tím více k tvaru chlupu chmýrových.
Známo jest, že chmýr (pappus) rostlin složnokvětých jest přetvořeným kalichem k účelům rozšiřování plodů po okolí. Poněvadž chlupy chmýru objevují se obyčejně u větším počtu, ano často i ve více řadách za sebou, bývá dosti nesnadno zredukovati je na číslo 5, jak plán květu Composit vyžaduje. Někdy ovšem vyškytají se místo chlupu kalichům podobné lístky neb šupinky, a to přesně v počtu 5 neb 2 X 5 (Bellium, Krigia, Sphenogyne a j ), takže tu číslo 5 i v kalichu jasně vyniká, přec ale u mnohočetného chmýru jest to obyčejně nesnadno chlupy všechny na toto číslo uváděti, jak EicJiler a Buchcnait dobře poznamenali.
I příbuzné řády Dipsaccae a Valcrianaceae poukazují na pětičetný kalich. Jest tudíž otázka, jak máme rozuměti mnohočetnému chmýru Composit Kdybychom považovali chmýr za trichomy, nemusili bychom naň při diagramu květu ohled bráti, víme-li ale, že skutečně jest přeměnou kališních lístků, jakž abnormní právě případ a jmenované tři rody dokazují, musíme také jeho mnoho-četnost vyložiti.
Ze tu základem jest číslo 5, krásně nás o tom poučuje náš sezelenalý Tragopogon, neboť viděli jsme, že čím více květ nabývá tvaru normálního, tím více množí se počet lístků kališních a v dokonale sezelenalém květu ustáluje se číslo 5. Tedy inklinace k pětičetnému kalichu jest patrná. Z toho právem můžeme souditi, že skutečně v plánu neb tvaru původním založeno jest jen 5 lístků kališních, ale že tyto postupem vývoje se pomnožily. Pomnožení to pak jest téhož původu jako pomnožení tyčinek u rodů PJiiladelpJius, Tilia, Hypcricuin a j., kde původně bylo 3—5 primordií — tedy dle plánu 3—5 jednoduchých tyčinek, ale pomnožením těchto povstal jich velký počet. A jako u těchto rodů i ve stavu dokonalého vývoje květu vidíme zřetelně 3 — 5 skupin tyčinek střídajících se s korunou neb scmenníkem, tak často vídáme u mnohočetného chmýru Composit 5 větších chlupů než jsou ostatní, kteréž se k nim jaksi druží.
Odstraníme-li sezelenalé lístky kališní (obr. 11 neb obr, 0), nalezneme za těmito korunu (na obrazech b\ Koruna ve všech našich úborech zachovala celkem dosti tvar normální, totiž jazykovitý, na konci pětixubý a dole dlouze trubkovitý. Toliko jazykovitá část jest kratší a vzpřímenější a také trubka korunní jest značně zkrácena.
V normálním květu stojí 5 v rourku spojených tyčinek (obr. l, 5) vetknuto dosti krátkými nitkami do trubky korunní a sice ne příliš hluboko pod ústím trubky samé. Odstraníme-li korunu v sezeienalých květech, shledáme, že všude vynikají tyčinky z lůžka květu či na basi koruny, aniž by s touto souvisely (obr. 10). Tento podivný zjev souvisí dále s posicí a přeměnou čnělky a se-monníka. V silně sezeienalých květech jest totiž nahrazena čnělka i semennik dvěma volnými, dole dosti široce, kopfnatými a ku konci dlouze zúženými
l* XXXIII. ﻿lístky (obr. 10, 11, 12í). Ve květech méně sezclenalých (obr. Gj, kde i tyčinky jsou normálně vytvořeny a kde není ještě žádného centrálního pupenu (jak ještě vyložíme), pozorujeme, že oba čnělkové lístky jsou na dolejšku více méně rourkovitě srostlé a že v části ;// (obr. 7) jsou trochu porozšířeny a tu také rozděleny. Poněvadž na obou rozdělených ramenech objevuje se na vnitřní straně třísnitě žlaznatý povrch, nepochybujeme, že obě ramena nám představují přeměněné blizny a dolejší část čnělkovou rourku, která splývá dole s vlastním svrchním senienníkem.
Následkem zkrácení čnčlky i koruny dostaly se tyčinky až na basi květu samého Zvláštním jest, že, ač všechny části květní tak se přeměnily, tyčinky zachovaly tvar původní.
Oba plodolisty, které nám lístky obr. 10 — \?>c znázorňují, jsou zcela normálně postaveny do mediány květu.
Tam, kde jsou oba plodolisty dokonale rozděleny, nenalezl jsem nikde ani stopy po vajíčku ani mezi nimi ani na okraji jejich, ač jsem zvlášť pozorně po něm pátral Známo jest z mnoha případů sczelenalých květů a plodolistů, že také vajíčka bývají přeměněna a na plodolistech zachována. V úplně se-zelenalých květech našeho Tragopogon se zdá, jakoby vajíčko docela beze stopy se ztratilo.
Zmizení jeho tím více mou pozornost dráždilo, až podařilo se mně v jednom úboru nejméně sezelenalém nalézti skutečně vajíčko, ano sedí na dně semenníka (obr. 7, 8) v té velikosti a podobě, jako jsem je k vůli orientaci nakreslil v semenníku normálního květu na obr. 4.
Dříve než budeme uvažovati o této záležitosti, všimněme si normálního semenníka Composit. Normální semcnník složnokvětých jest jednopouzdrý, dokonal zpodní a obsahuje jediné vajíčko, jež jest kratičkou šňůrou vaječnou skoro přisedlé pod samým koncem osy květní. Jest převrácené a s jediným integumentem. Litovati třeba, že nemáme tu k porovnání vajíček Composit od více rodů z různého příbuzcnsiva, aby jich postavení vzhledem k ose květní blíže se objasnilo. Mám totiž tušení, že tu vajíčko v některých rodech asi jistě postavení terminalní zaujímá. Mimochodem budiž poznamenáno, že jinak velkolepé dílo »Pflanzenfamilien"" od Englcra a Pranila redigované obsahuje sice velmi důkladně zpracovanou systematickou část Composit, povšechná část nezdá se ale býti úplnou. Ač Composity jsou největším řádem na zemi, ne-vyobiazil zde autor ani na jediném příkladu semenník a polohu vajíčka na semenici! Vědomost o tomto náleží přec k základním momentům rostlin jevnosnubných.
Sezelenalé květy našeho Tragopogon, jež obsahovaly ještě vajíčka, měly korunu, chmýr a tyčinky skoro nezměněné. Jen tyčinky seděly na basi květu a semenník byl svrchní. Semenník (obr. 7' byl vysoko rourkovitě srostlý a jen nahoře v obě blizny rozdělený. Na dně dutiny semenníkové sedí v některých květech kuželovité vajíčko, v poloze a podobě jako u normálního zpodního semenníka (obr. 4), v některých ale viděti zřetelně, jak na vajíčku tvoří se hrboulky (obr. 8), které vždy více se vyklenují a zveličují, až nabude celé vajíčko tvar mladého úboru, jeli >ž zákrov.ií lístky odpovídají hrboulkúm pře-
XXXIII. ﻿měněného vajíčka. Zvláštním jest, že ústí (mikropyle) vajíčka nalézá se dole, kdežto vegetační vrchol či špička úboru nachází se na obráceném konci vajíčka.
Přechod normálního vajíčka do pupenu úborového jest tu tak zřejmý, že o jiném výkladu tohoto zjevu nemůže býti řeči.
Význam případu právě popsaného jest ale pro srovnávací ovularní theorii velmi značný. Známo jest, že vajíčka jsou přeměněnými úkrojky plodolistu. To dokázáno nejen skutečnými sezelenalými vajíčky na plodolistech, ale zře-telno t<> jest i z plodných listů cykasovitých, konifer a plodolistu cévnatých tajnosnubiiých Tam, kde v semcnníku sedí vajíčka na kraji plodolistu, nelze o této theorii ovularní ani v nejmenším pochybovati. Hůře jest však převésti ji na rostliny, kde vajíčka sedí na střední sloupkovité semenici (Primulaceae a j.), nebo kde jediné vajíčko okončuje osu květní na basi semenníka, jako jest to právě u složnokvětých a našeho rodu Tragopogon. Zde ovšem zdá se býti pravděpodobnějším, že jest vajíčko terminalnťm osním útvarem či plodným pupenem.
Dosti lehce se dá také vyložiti, že i zdánlivě terminalní vajíčka náležejí co segmenty plodolistu k samému plodolistu, ale přímého, makavého důkazu pro to nemáme. U Composit lze ovšem také říci, že vajíčko sedí tak těsně na basi kraje plodolistu, že zaujalo skoro postavení terminalní na basi dutiny semenníkové, ale z věci samé to nikdo vypátrati nemůže. Jisto jest pouze, že sedí na vrcholí neb těsně pod vrcholem konce osy květní.
A náš případ u Tragopogon zdá se docela potvrzovati, že vajíčko jest přeměněný pupen, neboť vidíme, že v pupen se přeměňuje. Ve velmi sezelena-lých květech mění se pak (obr. 10—lo) v docela obyčejný úbor, jaký normální Tragopogon mívá, čili každý květ opakuje znova celé květenství, zjev to u se/elenalých Composit častý, neboť zhusta jej vídáme ku př. u Cirsium arvcnsc, Cardnus nntans, Onopordoti a j.
V našem případě jest vajíčko skutečně rovno terminalnímu pupenu a odporuje tedy ovularní foliolarní theorii. Ale i zde rozpor tento jest jen zdánlivým. Ze u některých rostlin nalézáme konečná vajíčka, úplně oddělená od plodolistu, nemusí nás překvapovati. Myslíme-li si, že sedí jediné vajíčko na nejdolejší basi plodolistu, jest zcela přirozeno, že posune se více méně z okraje plodolistu do prostřed dna semenníkového, kde má více místa k vývoji — a zaujme pak terminalní postavení. Vždyť dobře známo, že máme i terminalní tyčinky (tedy celé listy), jež okončují osy květní tak, že po konci osy není ani stopy, kteráž jednoduše splyne s tyčinkou samou tvoříc jeden celek. Ale nejen tyčinky, ale i celé listy staví se do terminalního postavení osy, aniž by osa byla zřetelná (řadu studií o tomto předmětu hodlám ještě později uveřejniti). Někdy se stává (tak u Juncns iffusus a příb.), že splyne list s osou tak, že tvoří moríologicky i anatomicky jednotný celek a o listu vlastně není na tomto celku ani památky. List ten ale zde přec nutno theoreticky předpokládati.
Z toho všeho plyne pro nás poučeni, proč bychom nemohli přijímati, že zdánlivě terminalní vajíčko co ťoliolarní útvar posunulo se z postranního po-
XXX11I. ﻿stavení do postavení konečného. Konečné vajíčko jest faktickým okončením osy, ačkoliv je theoreticky klásti musíme k plodolistu. A má-li sezelenati osa květní, stane se to tak, že znovu vyrůstá jako osa vegetativní, a sedí-li tu na konci vajíčko, vyrůstá toto vajíčko jako osa sama a nemění se v úkrbjek listový. A z té příčiny i u našeho Tragopogon mění se vajíčko v osu a nikoliv část plodolistu Proto také ve více sezelenalých úborech, kde nalézáme stopkatý nový úbor co pokračování osy květní, není nikde po vajíčku ani stopy.
Přemění-li se plodolisty v listy, a nesly-li na okraji v normálním stavu vajíčka, pak jest zcela přirozeno, že vajíčka podrobí se téže přeměně co sám plodolist, k němuž patří (ku př. u rodu Alliariti). Sezelenání terminalního vajíčka nemůže míti podobu listovitou nýbrž osní, protože osa sezelenávajíc v list se nikdy nemění.
Ze v našem případě prorůstá květ v novou osu a tato končí opět květným úborem, není nic zvláštního. Stává se tak v sezelenalých květech obyčejně. Ano častěji se stává, že prorostlá osa nese zelené, normální listy. Jest to vy-světlitelno tím, že sezelenalý květ ztrácí více méně náklonnost tvořiti listy pohlavně změněné (tyčinky, korunové plátky a t. d.) a vrací se k snaze tvořiti obyčejné zelené listy.
Na obrazech 14—16 podáváme jinou abnormitu rostlin složnokvětých. Jest to přeměna jazykovitých květů jestřábníka Hicracium silvaticiim Lam. do květů trubkovitých.
Známo jest, že u složnokvětých jsou rozšířeny hlavně dva tvary korun květných: jazykovitý a trubkovitý. Prvý jest pouze souměrný (zygomorfický), druhý pravidelný. Skupení složnokvětých Cicliot iaccac mají v celém úboru jen samé jazykovité květy, skupení Corymbiferae mají uprostřed úboru trubkovité, na okraji v podobě paprsku jazykovité a někdy bývají všechny květy úboru trubkovité.
Jest zřejmo i z normálního tvaru obojích korun, jak jedna z druhé povstala. Odpovídá totiž jazykovitá část protáhlé a rozčísnuté hořejší části trubkovité koruny, čemuž nasvědčuje obyčejně 5 zoubků na konci jazyku. V plněných úborech rostlin zahradních (Jiřinky, astry, sedmikrásy a t. d.) přeměňují se i vnitřní (terčové) květy trubkovité v jazykovité, čímž celý úbor nabývá vzezření úboru skupení Cickoriaceat. V takových případech také vidíme nezřídka přechody mezi oběma základními tvary korun složnokvětých.
Skupení složnokvětých Cichoriaccae však vždy jen jazykovité květy mívá a i pěstováním vlastnost tuto zachovává. Náhodou nalezl jsem ale před lety u Cekanic jedno individuum jestřábníku Hieracium silvatiaun, na kterém všechny úbory byly přeměněny tak, že buď dokonale (obr. 16) bud částečně (obr. 15) normální jazykovitá koruna (obr. 14) trubkovitě byla přetvořena. Jinak byly všechny části květní i celá rostlina zcela zdravá a normální. Přeměna tato jest tudíž opakem prvé, u zahradních Corymbiíer uvedené.
Na obr. 17—19 konečně máme ještě jednu, a sice velmi vzácnou abnormitu rostlin složnokvětých. Jest to Bidcns ccrnua L, jehož celé úbory naplněny normálními, ale čtyrčetnými květy.
XXXIII. ﻿Rostlinku tuto nalezl jsem před mnoha lety na houpavé rašelině u Tho-rovic za Blatnou. Zjevem ani v nejmenším se nepodobala obyčejné, až na půl metru vysoké a větvité rostlině toho druhu. Ze plodů na rašelině vypadalých vyklíčily jen malinké, útlé rostlinky (obr. 10 v přirozené velikosti), často jen dvě dělohy a 1-2 páry listů nesoucí a jediným úborem okončené. Úbory jsou malé a bez jazykovitých květů, takže se spíše úborům B. tripartita podobají. V těchto pak úborech jsou všechny květy nikoliv pětičetně, jakž u Composit pravidlem, nýbrž čtyičetně vytvořeny. Nažka neb semenník jsou čtyřhranné, čtyřmi velkými ostny (chmýru) okončené, s ostny se střídají čtyry cípy trubkovité koruny a s touto čtyry tyčinky, jakž na diagramu obr. 18 naznačeno. Semenník dvoučetný postaven do mediány, jak obyčejně.
Co jest asi příčinou této podivné přeměny, těžko uhodnouti. Chorobný stav asi sotva, neboť celá rostlina byla zdravou, ano i odkvetlé úbory uzrávaiy v plodné nažky. Mystérium abnormit rostlinných jest nám často nevysvětlitelné. K popsanému zde právě úkazu máme ale v jiných řádech mnoho obdob. Tak ku př. známo, že kosatce (Iris) bývají často čtyrčetné, ano mnohé lilijo-vité (tak Gagea) mají vedle normálních trojčetných květů i květy 2, 4—óčetné.
O podobné přeměně Bidens cernua nalézáme zprávu v práci Bitchenau-ové (Seckenberg. Abhandl. zu Frankfurt, 1854). Rovněž ve Floře (1*57, 18(X)) Wydler činí o nich zmínku.
XXXIII. ﻿Výklad tabulky.
Obr. l. Normální kvčt, málo zvětšený složnokvěté rostliny Tragopogon pratcnsc L.
Obr. 3.  Málo zvětšená plodní nažka normální téhož druhu.
Obr. 4. Průřez semenníku s basalním vajíčkem, v normálním stavu.
Obr. 5. Tyčinky vetknuté do trubky korunní, v normálním stavu.
Obr. 6. Sezelenalý květ: a) v lístky kališní přeměněný chmýr, *'») zkrácená koruna.
Obr. 7. Sezelenalý semenník, jehož hořejší část in rozděluje je v ramena bliznová.
Obr. S. Sezelenalý semenník s vajíčkem, které počíná se přetvořovati v centrální úborový pupen.
Obr. 9. Sezelenalý květ s dlouhou stopečkou, ostatní části jako u obr. 6*.
Obr. 10. Sezelenalý semenník c, s basalními tyčinkami a středním pupenem úborovým.
Obr. 11. Sezelenalý semenník c, úplně rozdělený v plodolisty, mezi nimiž vyrůstá střední úbor.
Obr.  12. Sezelenalý semenník t\ jako předešlý, ale kreslen se strany.
Obr. 13. Centrální úbor ze sezelenalého květu, na jehož zpodu sedí přirostlé plodolisty c.
Obr. 14. Normální jazykovitý květ jestřábníku Hicracium silvaticiun Lam.
Obr.  15. Jazykovitý květ zvolna se přeměňuje v trubkovitý.
Obr.  16. Pravidelný trubkovitý květ abnormní.
Obr.  17. Abnormně   vytvořený květ   čtyrčetný druhu   ftidcns cenina L.
Obr.  18. Diagram celého květu.
o
Obr.  19. Celá rostlinka v přirozené velikosti, s čtyrčetnými květy.
XXXIII. ﻿JOS.VELENOVSKÝ: o NĚKTERÝCH ABNORMITACH ROSTLIN SLOZNOKVETYCH
Ml f ŠIIMI-I:\   i MM
Rozpravy (Vskť1 Akademie. Ročn. IV ﻿*"
