"","x"
"1"," ﻿ROČNÍK XIII.
TŘÍDA II.
ČÍSLO 15.
Indukce dorsiventrality u mechů.
Napsal
Dr. Bohumil Němec.
(Práce z ústavu pro fysiologii rostlin při c. k. české universitě.)
(Předloženo   dne 11. března 1904.)
U četných mechů listnatých a u všech jatrovek shledáváme dorsi-ventralitu, kteráž se jeví nejen fysiologicky, nýbrž také morfologicky. Obyčejně je na první pohled zřejmo, že dorsiventralita souvisí s poměry osvětlení: Ona strana, která je vystavena nejsilnějším paprskům světelným, je hřbetní, strana k substrátu obrácená a tedy neosvětlená, je břišní. Jsou ovšem jatrovky, které téměř kolmo vzhůru od substrátu rostou (Plagíochila, Ma-stig obry lim), což také u některých dorsiventrálních mechů listnatých pozorujeme, ale také zde strana hřbetní (pro tyto případy lépe by bylo označiti ji jako stranu přední) vystavena je nejsilnějším paprskům světelným, neboť tyto rostliny jsou obyčejně vystaveny světlu z předu a ne s hora dopadajícímu.1) Jiná je otázka, zda-li dorsiventralita ve všech těchto případech také světlem je indukována. Byloť by možno několik způsobů indukce anebo také vývoj dorsiventrality zcela nezávislý na zevnějších faktorech. Listnaté jatrovky vyvíjejí se s největší pravděpodobností dorsi-ventrálně bez určujícího vlivu zevního, možno, že tomu tak je také u jiných mechů. U Marchantiaceí indukuje dorsiventralitu rostlin z rozmnožovacích tělisek vzrůstajících světlo, jak po Mirbélovi velmi přesnými pokusy Pfeffer dokázal. V jiných případech mohl by působiti dorsiventralitu jednostranný vliv tíže, vliv substrátu, nestejné rozdělení vodních par atd. Dále je nepochybno, že u MarcJiantiaceí, kterým již dorsiventralita jednou byla indukována, nelze ji na světle obrátiti aneb vůbec pozměniti. Možno, že tu na vývoj nových, přirůstajících částí působí souvislost se staršími,
') Wiesner, J., Ueber die Formen der Anpassung děs Laubblattes an die Licht-stárke. Biolog. Centralblatt, Bd. XIX, 1899.
Rozpravy: Roč. XIII. Tř. II. Č. 15.                                                                               l
XV. ﻿již dorsiventrálními částěmi a že by snad bylo možno, oddělením nejmladších segmentů s terminálními buňkami a pěstěním jich za vhodných podmínek buď dosíci rostlin radiálních anebo aspoň dorsiventralitu obrátiti. Je známo, že ve tmě MarcJiantiaceae etiolují. Zkoumal jsem v tom ohledu tyto druhy: Marchantia polymorpha, Fegatella conica, Preissia commutata, Reboulia hemisphaerica a Corsinia Marchantioides.1} Ve tmě se stélka těchto rostlin neobyčejně súží a jeví se u všech z počátku poněkud plagiogeo-tropní (nejsilněji u Fegatelly), později stanou se stélky etiolované ortho-tropními (negativně geotropickými), ač jeví velmi často stálé slabé nutace kolmé na směr dorsiventrality, takže jsou slabě vlnitě zprohýbané. Výjimku činí Fegatella, kteráž chována až tři měsíce ve tmě, stále zřejmě plagiogeotropní se jevila, ač úhel, jejž se směrem tíže stélky svíraly, kolísá} u různých individuí od 20—-60°. Ze všech poloh, jež rostlinám dány, vracely se stélky do polohy původní a sice zakřivováním, pokud poloha stélky byla měněna v rovině kolmé na rovinu dorsiventrality. Chovaly se tedy stélky jako známé dorsiventrální oddenky a postranní větve, nikoli jako radiálně plagiogeotropní kořeny postranní.
Také na klinostatu, při otáčení kolem osy vertikální, zachovaly Mar-chantiaceae bez výjimky nezměněnou dorsiventralitu ; při tom jevily zřejmé heliotropické reakce, které se daly dobře vysvětliti z reakcí, jež na nich pozorujeme, působí-li na ně světlo jednostranně. Klinostat otáčel se jednou do kola v 10, 15, 20 a 60 minutách. Rychlost otáčení neměla zřejmého vlivu na reakci heliotropickou. Pokusy těmito, o nichž později obšírněji se ještě zmíním, dokázáno, že na klinostatu dorsiventrální orgán intermittují-címu podráždění podléhati může, jak to N o 112) oproti Czapekovi3) dokazoval.
Naproti tomu uvádí C zapek3) velice důležitý pokus, který provedl s Marchantií a v němž se mu podařilo ve tmě vypěstovati etiolované stélky zcela radiální, oblé, dal-li jim vyvinovati se na klinostatu, který se otáčel kolern osy horizontální. Poněvadž za trvalého jednostranného vlivu se vyvíjejí ve tmě rostliny dorsiventrální, na klinostatu však při vymýtění trvalého vlivu jednostranně působící tíže stélky rostou jako radiální útvary, soudí Czapek, že u etiolovaných rostlin působena je dorsiventralita vlivem jednostranné tíže! Zjev je proto pozoruhodný, poněvadž se etiolované, morfologicky dorsiventrální stélky jeví orthotropními, nanejvýše z počátku, anebo vyhánějí-li etiolované stélky z vrcholů právě se rozdvojivších, jsou poněkud plagiotropní, rostouce šikmo.
') Rostliny pěstovány ve skleněných miskách na písku a k docílení etiolisace dávány byly do nádob ze silného zinkového plechu, dobře uzavřených. Ty pak ještě zavírány do skříní dřevěných.
*) Moll, F., Ueber Getropismus, Jahrb. f. wiss. Bot. Bd. 34.
*) Czapek, F., Weitere Beitráge zuř Kenntniss der geotropischen Reizbe-wegungen. Jahrb. f. wiss. Bot. 32. Czapek nověji tento výklad odvolává.
XV.
 ﻿3
Ze stélkatých Jungermanniaceí zkoumány byly druhy Pellia epiphylla a Calycina, dále Metzgeria furcata. Také u nich nebylo možno dorsiventra-litu obrátiti anebo vypěstovati na klinostatu rostliny radiální. Metzgeria a Pellia epiphylla (rostliny dány do tmy v květnu a červnu, možno, že podzimní anebo zimní rostliny se chovají jinak) ve tmě vůbec nerostou, anebo nejvýše prvních několik dní sotva patrné přírůstky jeví, a tedy také neberou na se tvar rostlin etiolovaných. Za to Pellia calycina ve tmě (dle pokusů si. Berkovcové) roste a zcela takovým způsobem etioluje, jako mnou pozorované MarcJiantiaceae. Při tom udržuje svoji dorsiventralitu.
Je pravděpodobno, že některé rostliny vůbec jenom jako dorsiventrální rostou, že za žádných podmínek nelze je vypěstovati jako rostliny radiální. Zevní faktory mohou tu buď tak působiti, že určují, která strana má se státi dorsiventrální (rozmnožovací těliska vegetativní u Marchantié], anebo vůbec ani tak nepůsobí: rostlina vyvine se z vnitřních příčin dorsi-ventrálně a podle zevních faktorů pouze se orientuje. Jiné však — a ty mají pro nás velký zájem —• mohou se také radiálně (po případě bilaterálně, t. j. na obou stranách stejně) vyvinouti, nepůsobí-li na ně určité faktory, anebo ne v takovém způsobu, aby byla jim dorsiventralita indukována.
Vedle uvedené již práce Pfefferovy, které přísluší v tomto oYvled základní význam, kteráž však pouze Marchantiaceí se týká, je velmi málo prací, jež by otázku indukce dorsiventrality u mechů pokusně byly řešily. Především třeba uvésti pojednání Coes feldo v o.1) Svoje pokusy prováděl s druhem Hypnum (Hylocomium) splendens a došel k výsledku, že dvojřadé a dorsiventrální vytváření postranních větévek »nespočívá na podkladu anatomickém anebo na vnitřních příčinách vývojových, nýbrž že podobně jako horizontální položení prýtu, výhradně konstantním jednostranným osvětlením je způsobováno. Geotropismus sám podmiňuje, po odstranění vlivu osvětlení, vertikální vzrůst vzhůru u prýtů*. Goebel2) uvádí ve své Organo-grafii práci Coesfeldovu, podotýká však, že předmět vyžaduje dle jeho názoru v různých směrech — jmenovitě pokud intensity světla se týče — dalšího zkoumání. Goebel sám (1. c. str. 199) praví, že na tvoření se plagiotropních, v jedné rovině rozprostřených systémů prýtových očividně světlo je účastno. Základy rozvětvení nejsou ještě zcela bilaterální, ale vyvinují se pouze postranní základy větévek (pupeny). Vyjímaje svoje pokusy se Schistostegou a Fissidens adiantoides neuvádí pokusů, jež by potvrzovaly jeho názor o vlivu světla na poměry symetrie v prýtech dorsi-ventrálních.
Pokud se vyšších rostlin týče, podařilo se obrátiti Frankovi vlivem osvětlení dorsiventralitu u Thuje, Rosenvinge-ovi u Begonie.
') Coesfeld, R., Beitráge zuř Anatomie und Physiologie der Laubmoose. Bot. Ztg., Bd. 50, 1892.
-) Goebel, K., Organographie der Pflanzen, I., Jena, 1893 p. 200.
XV. ﻿Známo je také, že u břečťanu dorsiventralita prýtů je určována světlem. Zajímavé zprávy o řasách dorsiventrálních podává Ber thol d. U červené řasy Antithomnion cruciatum transversálně heliotropické prýty jsou dorsi-ventrální resp. bilaterální, positivně heliotropické radiální. U jiných druhů nelze způsob rozvětvování těchto řas vlivem zevních faktorů pozměniti. Nejnápadnější jsou v ohledu dorsiventrality prothallia kapradin. Lze ji totiž (jmenovitě Leitgeb o tomto předmětu pracoval) vlivem světla obrátiti kdykoliv.
Zprávy, které v přítomné práci podávám o dorsiventralitě mechů listnatých, jsou sice výsledkem řady pokusů, jež prováděl jsem během skoro celých tří let, přece však považuji je za sdělení předběžná. Během pokusů namanula se celá řada otázek, které s vlastním předmětem více anebo méně souvisí, a jež bude třeba v dalších pokusech řešiti. Dále ukázaly se výsledky pokusů u různých druhů tak zajímavými a rozdílnými, že bude třeba pokusy rozšířiti na řadu jiných druhů, aby bylo možno podati o dorsiventralitě mechů obraz povšechný. Však již výsledky, které předkládám ve přítomné práci, mají značný zájem, jmenovitě se stanoviska nyní aktuálních otázek o vlivu zevních faktorů na vývoj rostlinného těla.1) Mechy jsou ve značné míře plastické, neboť jak ku př. u druhu Hypnum crista castrensis uvidíme, dají se přinutiti vlivem zevních faktorů, že rostou ve formách značně od sebe odchylných. Nicméně může se kterákoli forma vzrůstu vrátiti vlivem normálních poměrů k formě normální.
V pokusech, jež níže budou uvedeny, vystaveny byly předně rostliny osvětlení trvalému, nikoli však světlu z paprsků rovnoběžných sestávajícímu, nýbrž světlu diffusnímu, v němž ovšem paprsky určitého směru převládaly. Wiesner ukázal, že rostlina za takových okolností reaguje na nejsilnější světlo diffusní jako na osvětlení paprsky rovnoběžnými. Nádobky skleněné (anebo zvony) v nichž rostliny pěstovány, dávány na stůl u okna se nalézající. Rostliny nebyly vystaveny přímým paprskům slunečním. Pomocí klíčících nepohlavních tělisek od Bryum argenteum, klíčních rostlin od Sinapis alba a Panicům miliacéum stanoveno, že světlo heliotropickou reakci vybavující dopadalo na rostliny pod úhlem 35°—38°. Podobně dány k oknu heliotropické komory k vyšetření vlivu paprsků různé kvality ; dále klinostaty, takže tu rostliny vystaveny byly světlu téže intensity, jako v pokusech s trvale jednostranným osvětlením.
I.
Počínám svůj výklad druhem Fissidens dccipiens?) Ve přírodě rostou lodyžky jeho vzhůru anebo slabě šikmo, takže přední světlo, jemuž jsou
li Klebs, G., Willkiirliche Entwicklungsánderungen bei Pflanzen. Jena, 1903. *l Pokud se podrobností tohoto i následujících druhů týče, odkazuji na znamenité dílo J. Velenovského »Mechy České* (R. Č. A. 1897.)
XV. ﻿vystaveny, kolmo na ně dopadá. Listy jsou ve dvou řadách postaveny, terminální buňka je dvojsečná, pouze úžlabní pupeny zakládají se s termi-nální buňkou trojsečnou, kteráž však záhy přejde ve tvar dvojsečné buňky vrcholové. Již Hofm eister*) měl za to, že se to děje přímým vlivem světla, Goebel však ukázal, že u druhu Fissidens adiantoides tomu tak není (Organographie, L, p. 202).
Lodyžky druhu Fissidens decipiens jsou dorsiventrální, ačkoli slabě. Listy jsou jezdivé, v jedné ploše rozložené, dolení část můžeme obdobně jako u listů Irideí označiti jako pochvu. Pochva je na hřbetní (ke světlu obrácené) straně mnohem silněji vyvinuta do plochy než na straně břišní (od světla odvrácené). Kdežto na této nesáhá okraj pochvy nikdy přes okraj osy, ba nikdy jej nedosahuje, přesahuje jej pochva na straně hřbetní značně. Všecky listy normálně vyvinuté se tak chovají Ve slabém světle jsou rozdíly málo menší, než v silném, ač i zde přesahuje okraj pochvy na hřbetní straně osu. Nejslabší rozdíly vykazují listy basální na úžlabních větévkách. Tyto listy jsou však vůbec menší a spíše šupinovité.
Při jednostranném osvětlení jsou rostliny zřejmě transversálně helio-tropické, jsouce svou plochou kolmo na směr světla orientovány, takže vrchol jich při světle šikmo s hora dopadajícím roste šikmo do zadu, při světle vodorovně dopadajícím svismo vzhůru. Již Sachs2) tyto vlastnosti rodu Fissidens pozoroval.
Že Fissidens není fysiologicky bilaterální, nýbrž tolikéž dorsiventrální, lze souditi z pokusů,3) kteréž ukazují, že se rostliny vodorovně hřbetní stranou vzhůru anebo dolů položené a šikmo shora osvětlené s různou rychlostí zakřivují. Nejdůležitější jsou tyto čtyři polohy:
a]  vrchol ke zdroji světelnému, hřbetní strana vzhůru.
b]       »        •»         »            >             břišní        »            •*
c)       »       od zdroje světelného, hřbetní      »            »
d)       >        »         >            »             břišní        »            »
Nejprve zakřiví se vzhůru rostliny z polohy d, později z polohy b, ještě později z polohy c, z polohy a zdvihnou se vrcholy větévek nejpozději a sotva znatelně. Rozdíly v rychlosti zakřivování mohly by býti vyloženy tak, že v polohách b a d tíže na rostliny jinak působí než v poloze a, d, neboť pro orgán dorsiventrální není lhostejno, zda-li břišní strana je dolů obrácená či hřbetní. Rozdíly mezi chováním se rostlin v poloze a a c daly by se vyložiti tím, že tu tíže sice působí stejně v obou polohách na rostliny, ale světlo v různém úhlu dopadá na rostlinu (vzhledem k jejímu vrcholu). Dopadá-li světlo na rostliny šikmo s hora v úhlu 45°, svírá s osou
') Hofmeister W., Allgemeine Morphologie der Gewáchse, 1886, Leipzig. *) Sachs J., Arheiten aus dem botan. Institut Wúrzburg, Bd. 2., 1879. 3) Jak již zmíněno, pěstovány mechy ve skleněných,   pokrytých  miskách as do třetiny vlhkým pískem opatřených.
XV. ﻿rostliny v poloze a tento úhel, v poloze c však «^C 135°. Pokusy, které s orthotropními částěmi rostlin provedl Fr. Darwin1), dokazují, že na velikost reakce má značný vliv, zda-li je oproti orientující síle, tedy též světlu, odchýlen orgán o 45° či o 135°.
Že Fissidens je dráždivá popudem tíže, lze přímo dokázati, vymýtíme-li vliv světla a rostliny geotropicky podráždíme. Rostliny položeny vodorovně jedny hřbetní stranou vzhůru, jiné dolů. Tyto zakřiví se vzhůru mnohem dříve, než ony a také mnohem více. Zakřivení vůbec dosahuje omezeného stupně, neboť Fissidens decipiens jeví ve tmě pranepatrný vzrůst pouze v prvních dnech zatmění, pak vůbec již lodyžky nerostou.2) Ve tmě se tedy jeví Fissidens jako rostlina negativně geotropická. Zda-li také na světle je rostlina negativně geotropická a zda-li se tento geotropismus účastní na zakřivování rostlin, nelze beze všeho říci, neboť je známo, že jmenovitě rostlinné orgány plagiotropní vlivem světla svůj geotropismus snadno mohou změniti. A dále je možno, že geotropismus je mnohem slabší než heliotropismus, ba snad že heliotropismem dosti silně vybaveným zcela může býti zatlačen. Z pokusů na klinostatu nelze pro tyto otázky činiti závěry, neboť, jak vidíme, dorsiventrální orgán může býti podroben intermittujícímu podráždění právě oním popudem, jejž chceme pozvolným otáčením vymýtiti.
Jak jsme viděli, jeví se býti Fissidens aspoň po určitou dobu trvání pokusů dorsiventrálním. Je tato dorsiventralita stálou? Či je možno ji obrátiti? Je možno dosíci bilaterálních rostlin, vymýtíme-li jednostranné trvalé osvětlení? Na tyto otázky dávají odpověď další pokusy.
Jelikož ve tmě Fissidens znatelných přírůstků nejeví a také úžlabní větévky nevyrůstají, bylo třeba vypěstovati rostlinky na klinostatu. Ježto jsem neměl k disposici výtrusů, nezbývalo, než vypěstovati rostliny z úžlab-ních pupenů. Ty jsou založeny radiálně, s trojbokou terminální buňkou. Rostlinkám 1,5—2 cm dlouhým ustřihnuty vrcholy, rostliny položeny vodorovně na písek ve krytých skleněných nádobkách a pokryty vrstvou 3 až 4 mm písku. Nádobky pak dány na klinostat a otáčeny ve vzdálenosti 4/4 m od okna na západ obráceného kol vertikální osy (l otočka za 10 minut). Po nějaké době počnou úžlabní pupeny vyrůstati kolmo vzhůru. Po prvních několika málo segmentech odříznutých trojbokou terminální buňkou vezme na se tato buňka tvar dvojsečný a listy stojí ve dvou řadách. To se děje i tenkráte, když rostliny mateřské pokryty jsou vrstvou písku až 8 mm vysokou Rostliny rostou, jak řečeno, kolmo vzhůru a nejeví nejmenšího zakřivení. Pozoruhodnější je, že jsou větévky na klinostatu vyrostlé z daleko největší části zcela bilaterální, t. j. na obou stranách stejné vytvořené. Ze 14 větévek jednoho pokusu jevilo 9 individuí na obou
') Darwin, Fr., D. Pertz, Annals of Botany V. XVII., 1903. ') Očividně chová se   /-'. adianloides jinak,   neboť Goebel (I. c.) udává,  že ve tmě druh tento vyhání větévky.
XV. ﻿stranách pochvy až přes okraj osy sahající, tedy na obou stranách strukturu hřbetní, dvě individua na obou stranách strukturu břišní (pochvy as do polovice průměru osy), dvě jevila na větší části na obou stranách strukturu strany břišní; nejhořejší 4 vyvinuté listy jevily však strukturu hřbetní. Jediné individuum jevilo na jedné straně strukturu strany břišní, na druhé strukturu strany hřbetní. Rostlo jako jiné větévky rovně kolmo vzhůru.
Nehledíme-li k jediné výjimce mezi větévkami ostatními, jichž počet obnášel více nežli sto, vidíme, že na klinostatu lze vypěstovati rostliny Fissidens zcela bilaterální (t. j. na obou stranách stejné). V dosavadních pokusech jednalo se o větévky úžlabní. Položíme-li na klinostat vodorovně rostliny dorsiventrální, jimž ponecháme vrchol, zakřiví se tento vzhůru a po vytvoření několika (4—6) listů dorsiventrálních, ztratí rostlina dorsi-ventralitu a stane se tolikéž bilaterální. Vymýtíme-li tedy vliv trvalého jednostranného osvětlení tím, že rostliny dáme otáčeti na klinostatu kol vertikální osy, ztratí se dorsiventralita, části na klinostatu přirostlé jsou bilaterální.
Taková individua bilaterální (úžlabní větévky od osy mateřské odříznuté) vystaveny pak jednostrannému světlu šikmo shora dopadajícímu a sice ve dvou polohách: I.) vrchol obrácen ke světlu, II. vrchol odvrácen od světla. V obou polohách ležely větévky na plocho vodorovně. Z polohy I. se rostliny na svých vrcholech zdvihly a rostly šikmo vzhůru, spolu se as o 90° zkroutily, takže rovina, v níž rozloženy byly listy, stála kolmo na rovině vodorovné. Bilateralita byla u rostlin těchto zachována. Z polohy II. zdvihly se vrcholy mnohem dříve a intensivněji a rostly zprvu kolmo vzhůru, načež se poněkud do zadu nakloní a rostou tedy šikmo vzhůru, kolmo na směr nejsilnějšího světla. Tato individua vlivem jednostranného osvětlení stala se dorsiventrálními, neboť poloviny pochvy na straně ke světlu obrácené byly mnohem více do plochy vyvinuty, než na straně druhé, od světla odvrácené. Celý pokus trval 45 dní.
Je-li možno rostlinám bilaterálním indukovati dorsiventralitu, je otázka, zda-li naopak lze rostliny dorsiventrální přeměniti v bilaterální. Větévky vyrostlé za jednostranného osvětlení dány na klinostat otáčející se kol vertikální osy (jednou za 10 minut). Rostliny položeny jednak dorsální stranou vzhůru (L), jednak opačně (II.). Tyto zakřiví se dříve vzhůru, než ony, obojí však rostou konečně kolmo vzhůru. Po 45 dnech rostliny ohledány a shledáno, že dorsiventralita u listů na klinostatu se vyvinuvších pozvolna mizí, až se objeví bilateralita. Rostliny jeví při tom také z počátku torsi, jejíž velikost u rostlin v poloze I. se nalézavších nejvýše 45° u rostlin II. až 90° dosahuje.
Další pokusy měly ukázati, zdali lze na dorsiventrálních rostlinách dosíci osvětlením břišní strany obrácení dorsiventrality.
Rostliny dorsiventrální poněkud šikmo do zadu, kolmo na směr nejsilnějšího světla rostoucí, otočeny o 180° kol osy vertikální, takže světlo
XV. ﻿na ně dopadalo ze zadu (na břišní jich stranu).   Po 45 dnech jevily rostliny trojí různou reakci:
1.  Vrcholy některých rostlin přímo se zakřivily poněkud zpět a rostly šikmo v zad, takže světlo opět na ně kolmo dopadalo. Tato hoření partie jeví také morfologicky oproti partii dolení obrácenou dorsiventralitu.
2.  Jiné rostliny zachovají původní směr zakřivení, jenom že zakřivení to se značně zvětšuje, t. j. vrcholky se   sklánějí dolů,   až   na   plochu  jich listů dopadá světlo kolmo.  Rostliny pak rostou šikmo dolů v před. Původní dorsiventralita zůstává tu zachována. Jak málo geotropismus přichází u Fis-sidens za těchto okolností k platnosti, vyplývá zajisté z okolnosti, že rostliny   mohou   růsti   šikmo   vzhůru   anebo   šikmo   dolů.    Jde   tu   zřejmě  jen o dosažení transversálně heliotropické polohy.
3.  Některé rostliny jeví torsi a zakřivení na stranu, takže strana dor-sální záhy přijde na světlo.  Rostliny rostou šikmo na stranu vzhůru.   Původní dorsiventralita zachována.
Podmínky, za kterých ten či onen způsob reakce se dostaví, nepodařilo se mi stanoviti. Je však zřejmo, že aspoň v určitých případech dorsiventralita rostlin se vlivem jednostranného osvětlení podobně jako u prothalií kapradin, břečťanu, T hit je a j. také u Fissidcns dá obrátiti.
Ačkoli z dosavadních pokusů lze souditi, že pouze světlo indukuje dorsiventralitu, neboť rostliny mohou oproti směru tíže zaujmouti velmi různou polohu, přece proveden další pokus, v němž vliv jednostranné tíže úplně byl vymítěn. Rostliny dány na klinostat, jenž se otáčel kolem osy horizontální (jedna otočka v jedné hodině). Světlo nejsilnější dopadalo šikmo z předu na horizontální osu otáčení. Rostliny umístěny ve vertikální poloze. Již po třídenním otáčení rostliny jevily zakřivení vrcholů šikmo vzhůru, takže když se ocitly na klinostatu vrcholem dolů v poloze vertikální, na tento zdvižený vrchol dopadalo světlo kolmo, ocitly-li se vrcholem vzhůru, padalo světlo rovnoběžně s vrcholem. Nelze pochybovati, že se tu jedná o reakci heliotropickou, neboť reakce geotropická byla vyloučena, poněvadž rostliny se otáčely v rovině kolmé na osu horizontální. Je však zřejmo, že rostliny, poněvadž v tomto šikmém směru dále rostou, staly se již za těchto okolností dorsiventrálními, neboť jinak by jako bilaterální anebo radiální orgány musely zaujmouti polohu horizontální. Dorsiventralita se vskutku také morfologicky dala dokázati. Dorsiventralitu lze tedy u Fissidens indukovati světlem. Lze ji libovolně obrátiti, lze však také vy-rnýtěním jednostranného osvětlení dosíci bilaterality rostlin, kteráž ve přírodě zajisté nikdy není realisována. Rostliny na klinostatu s osou horizontální vertikálně (rovnoběžně s osou otáčení) rostoucí nejeví žádné reakce a zachovávají svou bilateralitu. Také úžlabní větévky na klinostatu vyrostlé jsou bilaterální.
XV. ﻿
II.
Druhým dorsiventrálním mechem, s nímž konány pokusy, bylo Plyp-num cupressifonne. Mech tento je zřejmě morfologicky dorsiventrální. Vrchol a zvláště chvost konečných listů je dolů srpovitě zakřiven, listy jsou tolikéž srpovitě dolů zahnuty. Větévky stojí ve dvou řadách v ploše kolmé na nejsilnější světlo. Mech tento roste těsně přimknut k substrátu, ku př. na spodu stromů a zaujímá oproti směru tíže nejrůznější polohy, jako by vůbec nebyl geotropický. Ve tmě jmenovaný druh vůbec neroste (chován po tři měsíce ve tmě nejevil ani stopy přírůstku) a nejeví také žádné geotropické reakce.
Rostliny z přírody přinesené položeny především do čtyř hlavních poloh a, />, c, d (viz str. 5.) a vystaveny jednostrannému osvětlení. Deset dní po započetí pokusu jeví vrcholy rostlin v poloze c se nalézajících sotva patrné zdvižení vzhůru (as 15°), rostliny v poloze d zakřivení as 45° vzhůru, tedy mnohem větší zakřivení. Rostliny v poloze a i b se nalézající nejeví žádné tropistické reakce. Teprve po dalších pěti dnech jeví rostliny v poloze b slabounké zdvižení vrcholu.
24 dní od počátku pokusu jevily rostliny tyto poměry: 1. v poloze a jeví rostliny přirostlé části o 2/3 užší než jsou části původní, vrcholy jsou rovné anebo jen slabě zahnuté na ventrální stranu. Listy jsou méně srpo-vité prohnuty na těchto přirostlých částech, než na částech původních, zároveň nejsou tak vypouklé, nýbrž plošší, nicméně jsou přece jejich špičky slabě dolů zahnuty. 2. v poloze b jeví veškeré rostliny v části přirostlé, nejprve slabé zakřivení vzhůru, později však opětné vrácení se v polohu vodorovnou. Jiné však vůbec bez zakřivení rostly vodorovně dále. Vrcholy těchto rostlin jsou rovné, listy tolikéž ztratily srpovité zahnutí a míří svými jemnými hroty šikmo ku předu, takže přirostlé části jsou užší, než části původní. 3. v poloze c rostou rostliny s normálně zachovanou dorsiven-tralitou šikmo vzhůru. 4. v poloze d rostou rostliny tolikéž šikmo vzhůru, jich dorsiventralita je obrácena. Vrcholy některých rostlin jsou rovné, u jiných slabě dolů zahnuté. Listy jsou slabě dolů zahnuty. Ve staré části jsou poměry původní dorsiventrality zcela zachovány.
37 dní od počátku pokusu jsou rostliny v poloze b a d opět dorsiventrální. Dorsiventralita je ovšem na částech během pokusu přirostlých oproti částem původním o 180° obrácena; t. j. novými poměry polohy indukována. Vrcholy jsou opět dolů zakřiveny, listy tolikéž srpovitě zahnuty. Zakřivení a zahnutí toto je mnohem výraznější a větší u rostlin v poloze d se nalézavších než u těch, jež polohu b zaujímaly. Také na větévkách postranních, jež se na přirostlých částech rostlin objevují, je dorsiventralita dle nových poměrů polohy realisována. Větévky stojí ve dvou řadách.
Konečně dány rostliny na klinostat (otáčející se kol osy vertikální) a sice jednak hřbetní, jednak břišní stranou vzhůru. Jedna otočka klino-
XV. ﻿10
státu trvala 10 minut. Rostliny rostly vodorovně dále, u jedněch, které obráceny byly břišní stranou vzhůru, obrácena byla dorsiventralita a indukována novými poměry osvětlení. V tom ohledu není rozdílu mezi rostlinami jednostrannému osvětlení vystavenými a těmi, jež na klinostatu se otáčely. Jiná individua břišní stranou vzhůru obrácená torsí obrátila svoji původní hřbetní stranu vzhůru.
V dosavadních pokusech tíže působila trvale v jednom směru na rostliny a není vyloučeno, že tíže při indukci dorsiventrality by mohla spolupůsobiti. K zodpovědění otázky o významu tíže pro indukci dorsiventrality dány rostliny na klinostat kol osy vodorovně se otáčející (jedna otočka za 60 minut) podobně, jakou u Fissidens.
Rostliny hřbeťní stranou ku světlu obrácené rostly bez zakřivení dále. Zachovávaly svoji dorsiventralitu. Rostliny břišní stranou ke světlu obrácené tolikéž se nezakřivovaly, jevily však většinou torsi, zkrucování, následkem čehož strana hřbetní opět dostala se na světlo. Často během torse dorsiventralita pozvolna se ztrácela a přešla pak v dorsiventralitu orientovanou dle nových poměrů osvětlení.
Je otázka, zda-li lze vypěstovati Hypmim cupressifonne podobně jako Fissidens decipicns ve tvaru radiálním, eventuálně bilaterálním. Rostliny dány na klinostat s osou vertikální do polohy vertikální. Některé pozvolna naklonily se do polohy vodorovné a zachovaly svoji dorsiventralitu Jiné rostly přímo vertikálně vzhůru a staly se radiálními. Listy jich šikmo vzhůru na všecky strany odstávaly, vrchol byl rovný, vertikálně orientován. Radiálními se v mých pokusech stávaly rostliny slabéji rostoucí (přírůstek za měsíc obnášel průměrně 6 mni] rychleji rostoucí (přírůstek za měsíc m 11 mni] pravidlem se naklonily do polohy vodorovné.
III.
Ještě nápadněji a pravidelněji než-li u Fissidens a Hypnum cupressifonne jeví se dorsiventralita u druhu Hypnnm crista castrensis. Rostliny jsou zpeřeně, dvojřadě velmi pravidelně rozvětvené. Ve přírodě stojí větévky těsně u sebe, za slabého osvětlení a ve velmi vlhkém vzduchu jsou články mezi větévkami mnohem delší. Délky větévek směrem k vrcholu hlavní osy pravidelně pozvolna ubývá, větévky jsou celkem v jedné ploše rozloženy a poněkud zakřiveny, takže jsou na straně za normálních okolností k světlu obrácené konvexní. Jich listy jsou hlernýžďovitě anebo srpo-vitě dolů zahnuty, tolikéž jich vrcholy; velmi nápadné srpovité zakřiveni dolů jeví též vrchol hlavní osy.
Ve přírodě roste Hypnum crista castrensis přitisknuto k substrátu kolmo na směr nejintensivnějšího světla. V pokusech, jež jsem s ním vykonal, chovalo se poněkud jinak. To třeba přičísti ne tak slabému osvětlení v pokusech, nýbrž veliké vlhkosti atmosféry, jež mech obklo-
XV. ﻿11
puje. *) Rostliny ze přírody přinesené dány do čtyř hlavních poloh a, b, c, d. Z polohy b a d zdvihnou se nerozvětvené konce hlavních os nejdříve, při čemž však hlemýžďovité zakřivení jich vrcholů zůstává zachováno. Větévky postranní nereagují. Později zdvihnou se rostliny v poloze c se nalézající, ještě později z polohy a. Definitivní poloha, kterou rostliny zaujmou, závisí na několika faktorech. Předně na intensitě světla. Ve světle slabém blíží se rostliny poměrům positivního heliotropismu, ve světle silném jeví se transversálně heliotropickými. Za druhé na teplotě. Při teplotě vyšší — ceteris paribus — chovají se spíše jako rostliny positivně heliotropické a negativně geotropické, než při teplotě nižší. Nikdy neztrácejí však svoji původní dorsiventralitu. Není možno ji obrátiti světlem jako u Hypmnn ctipressiforme.
Pozoruhodné je chování se rostlin na klinostatu při otáčení kol osy horizontální. Klinostat postaven 50 cm od okna. Rostliny položeny dor-sální, jiné ventrální stranou vzhůru. Obojí zakřiví se vzhůru o úhel, který se rovná tomu, o nějž by se zakřivily rostliny v poloze b a d za jednostranného osvětlení. Poněvadž po dosažení definitivní polohy rostou rostliny na klinostatu rovně dále, není pochyby, je-li zakřivení světlem způsobeno, že způsobeno bylo intermittujícím podrážděním. O nějakou nastii, zakřivení autonomní, mohlo by se jednati jenom tenkráte, kdyby rostliny stále se ve směru zakřivení počátečného zakřivovaly a kdyby se zakřivení v obou polohách dalo ve stejném smyslu.
Ani na klinostatu původní větévky a hlavní osa rostlin neztrácejí dorsiventralitu. Větévky jsou stále — i na částech rostlin přirostlých na klinostatu — rozloženy v jedné rovině, vrcholy hlavní osy, větévek a listů zakřiveny jsou na stranu dorsální.
Rostlinám na klinostatu (s osou vertikální) se otáčejícím uříznut byl vrchol hlavní osy. Některý z pupenů postranních poranění blízkých (ne vždy však nejbližší a nejmladší) počal pak silně růsti a vzal na se tvar i směr vzrůstu osy hlavní. Někdy vytvořily se takovým způsobem dvě ná-hradné osy hlavní, každá na jedné straně vrcholu zbavené osy původní. Náhradné lodyžky se rozvětvují přesně dvojřadě, vrchol je hlemýžďovité zakřiven, také listy. Většinou rostou náhradně lodyžky šikmo vzhůru, některé však též, ač vzácně, orthotropně. Ale i tyto jsou přesně dorsiven-ttálně vytvořeny.
Lze však rostliny Hypmim crisía castrensis zbaviti dorsiventrality a sice pěstujeme-li je ve tmě, po případě na velmi slabém světle. V absolutní tmě zastaví zprvu rostliny svůj vzrůst na několik dní. Pak se počnou zakřivovati vzhůru (byly-li položeny vodorovně) nejprve exempláře břišní stranou vzhůru položené, později také individua hřbetní stranou vzhůru položená. Vrcholy pak rychle rostou kolmo vzhůru, řidčeji šikmo vzhůru.
') Kamerling, Z., Zuř Biologie und Phys:ologie der Marchantiaceen. Flora, Bd. 84 Ergbd. zu 1897.
XV. ﻿12
Někdy jeví vlnité zprohybání. V podstatě však jeví zřejmý negativní geo-tropismus. Zprvu je vrchol rostlin hlemýžďovitě zahnut, listy na původní břišní stranu zakrouceny. Později narovnává se vrchol, listy na nově přirostlých částech jeví stále menší zakroucení, až vrchol je úplně vzpřímen a listy přitisklé k ose radiálně uloženy kol do kola. Část rostliny ve tmě přirostlá je nerozvětvená, zůstává však intensivně zelená. Za 31/2 měsíce přirůstá ve tmě Hypmtm crista castrensis o 3'3—4 cm.
Dáme-li takové radiální rostliny na světlo, lze je buď na klinostatu pěstovati bez dorsiventrality dále, anebo jednostranným osvětlením indukovati jim znovu dorsiventralitu. Na světle počnou na částech ve tmě přirostlých i na částech nově přirůstajících vyvinovati se větévky. A sice stojí větévky ty na osách rostlin pěstovaných na klinostatu kolem vertikální osy se otáčejícím, radiálně ve všech směrech, na osách rostlin jednostranně osvětlených však stojí více anebo méně přesně v jedné rovině. Na starších částech rostlin ve tmě vyrostlých stojí větévky i za jednostranného osvětlení dosti nepravidelně, na mladších však stojí v jedné rovině. Zároveň zakřivuje se vrchol híemýžďovité, rostlina stává se dorsiventrální. Dorsiventralitu lze úplně obrátiti, jinak je-li rostlina ke světlu vzhledem k původní dorsiventralitě orientována šikmo, indukuje se dorsiventralita ve smyslu dorsiventrality původní. Dále lze pozorovati, že dorsiventralita ve smyslu původním indukována je snadněj1 a dříve, také rozložení větévek na starších částech přírůstků ze tmy je pravidelnější, než působí-li jednostranné osvětlení indukci v opačném směru, nežli byla dorsiventralita původní.
Na klinostatu rozvětvují se rostliny ze tmy vzaté radiálně. Vrcholy zůstávají z počátku rovny, nezakřiveny, dále však nezřídka se slabě hlemýžďovitě zakřivují, ač listy pod vrcholem šikmo radiálně na všecky strany odstávají a také větévky radiálně jsou rozloženy. Buďto tedy nejsou rostliny ve tmě morfologicky radiálně rostoucí fysiologicky radiálními a na světle i na klinostatu vlivem intermittujícího dráždění indukována je jim také morfologicky zřejmá dorsiventralita vrcholu, anebo indukována byla na světle radiálním částem dorsiventralita vrcholu se strany starších, původních částí dorsiventrálních. Někdy i větévky na těchto rostlinách vznikající staví se převážně ve dvě řady, ač nikdy ne přesně. Přes to rostliny rostou kolmo vzhůru.
V jiných případech na klinostatu vrcholy se nezakřivují a rostliny se rozvětvují radiálně. Listy šikmo odstávají od osy. Tu tedy máme úplně radiální rostliny. Rostliny takové rostou kolmo vzhůru.
Ještě jiným způsobem lze získati rostliny radiální. Na starých částech rostlinných vytvořují se občas větévky, kteréž se stávají osami hlavními (relativně) a za jednostranného osvětlení jsou dorsiventrální. Mohli bychom je označiti jako adventivní rostliny. Položíme-li hodně staré rostliny ze přírody přinesené na klinostat do vlhké atmosféry, vyrostou sem tam takové adventivní rostliny a některé jsou pak zcela radiálními, očividně vlivem
XV. ﻿13
světla, které stále z jiné strany na ně dopadalo. V četnějších případech však stanou se také tyto původně radiální rostliny dorsiventrálními, vrchol jich se hlemýžďovitě zakřiví, listy se na nových přírůstcích zakrucují na ventrální stranu a větévky se postaví do dvou řad, ač ne přesně. Je pravděpodobné, že je tu indukována dorsiventralita vlivem dorsiventrality mateřské rostliny.
Vůbec pozorujeme, že během doby mohou, jak již uvedeno bylo, také na klinostatu rostliny původně radiální, ať se jedná o rostliny ve tmě chované anebo o rostliny adventivní, přejíti ve tvar dorsiventrální. Příčiny toho zjevu mohou býti různé: Buď souvislost části dorsiventrální s mladší částí radiální, anebo nedokonalé odstranění dorsiventrality, neboť u rostlin ve tmě chovaných velmi pozvolna mizí dorsiventralita, pokud se jeví v zakřivení listů na stranu ventrální. Byla-li pak vzata k pokusu, v němž i na světle má býti zachována dorsiventralita, rostlina zbavená nedokonale dorsiventrality, projeví se tato také na klinostatu v zakřivení vrcholu a dvoj-řadém postavení větévek. Konečně může také na klinostatu, zvláště kdy není dbáno toho, aby rostlina nebyla jinou stísněna anebo se nenalézala vůbec v poměrech, kde by střídavě byla osvětlena v určité poloze silně, o jiné slabě: intermittujícím osvětlením »jednostranným« může také býti indukována rostlinám dorsiventralita. Tím lze snad vyložiti některé případy objevení se dorsiventrality i na klinostatu. Ale ve případech mnou pozorovaných nedala se indukce dorsiventrality na klinostatu takto vyložiti. Neboť ať orientace rostlin ze tmy vzatých na klinostatu byla jakákoliv, vždy dorsiventralita nově se objevující byla indukována ve smyslu původní staré dorsiventrality. Vzdálenost mezi částí, jevící nově indukovanou dorsi-ventralitu a mezi částí poslední stopy původní dorsiventrality mající, obnášela tu vždy nejvýše l cm (obyčejně 3/4 cín). Vskutku měly také rostliny ty vzaté ze tmy a dané na klinostat při počátku pokusu zcela radiální část >etiolovanou» a vzhůru rostoucí, dlouhou průměrně 7 mm (5 — 9 mm). Naproti tomu byla obdobná část u rostlin, jež i na klinostatu zůstaly radiálními, dlouhá průměrně 14 ;//;;/ (12—16 mm}. Tyto rostliny zůstaly radiálními, vzdálenost mezi částí jevící poslední stopy původní dorsiventrality a prvními větévkami se objevivšími obnášela průměrně l1/^ cm.
Radiální části hlavní lodyžky ve tmě vyrostlé byly v délce l cm odříznuty a do vertikální polohy do písku 3 mm hluboko zasázeny, při čemž původní dorsální strana různé úhly (od O—180°) se směrem nejintensivněj-šího diffusního světla svírala. Rostlinky vystaveny jednostrannému osvětlení. Všem indukovalo světlo ve stejnou dobu dorsiventralitu, přesně dle nových poměrů osvětlení, t. j. na straně ke světlu obrácené indukována dorsální strana, na straně odvrácené ventrální. Na klinostatu zůstaly rostliny takové radiálními. Z těchto pokusů lze souditi, že dorsiventralita na klinostatu indukována byla sice světlem (ve tmě se nedostavuje) ale vlivem původní dorsiventrality. T. j. staré části dorsiventrální působí na části, které na světle na klinostatu přirůstají a jejich vlivem také za stále se měnícího
XV.
_ ﻿14
směru nejsilnějšího osvětlení dorsiventrality nabývají. Vliv ten sahá as na 3/4 až l cm daleko v části radiální, dále nikoli. Dorostlá, starší část působí tu tedy na formální vytváření se části mladší. Zjev ten je zajímavý proto, poněvadž tu nějaké podráždění se šíří ve směru akropetálním, kdežto pravidlem šíří se v rostlinách jiná podráždění výhradně anebo s největší intensitou ve směru basipetálním.
Mohlo by se mysleti, že také morfologicky radiální část etiolovar.é rostliny je fysiologicky dorsiventrální, že se tedy nejedná o šíření se nějakého vlivu, podráždění od starších dorsiventrálních částí k nejmladším radiálním; že tomu tak není, ukazuji pokusy s odříznutými radiálními čá-stěmi, u nichž délka radiální části, počítaje od místa jevícího poslední stopy původní dorsiventrality až k vrcholu varírovala od 5—-10 mm. Všem rostlinám v písku svismo 3 mm hluboko zasazeným a jednostrannému osvětlení na stranu odpovídající původní straně břišní vystaveným indukována byla nová dorsiventralita ve stejnou dobu. Na klinostatu podobně různě dlouhé radiální rostliny vesměs daly původ radiálně rostoucím rostlinám (pokus trval 2 měsíce). Tedy také radiální části 5 ;;/;// dlouhé byly samy o sobě prosty dorsiventrality a jen vlivem starších částí dorsiventrálních bylo by možno i na klinostatu dorsiventralitu jim indukovati.
Ve velmi slabém světle jeví se rostliny býti positivně heliotropickými Vrcholy jich jeví hlemýžďovité zakřivení buď velmi slabé anebo toto po delší době (3—4 měsících) úplně zmizí.1) Větévek postranních vytvořuje se stále méně, stojí však ve dvou řadách. U rostlin, jichž rozvětvení děje se ve směru osvětlení, vytvořují se posléze větévky pouze na straně ke světlu obrácené.
Konečně třeba uvésti případy, kdy se nepravidelné rozvětvení objevuje také na rostlinách trvale jednostranně osvětlených. Děje se tak jednak na rostlinách šikmo rovinou dorsiventrality ke světlu orientovaných, jednak na adventivních rostlinách, jindy bez zřejmé příčiny u rostlin ve vlhku, při teplotě 18°—20° C. pěstovaných. Nepravidelnost rozvětvení jeví se v tom, že také na hřbetní straně hlavní osy vyrůstají četné větévky, kteréž kolmo od osy rostou v nejrůznějších polohách ke světlu. Nikdy takové větévky nevyrůstaly na straně břišní. U adventivních rostlin zprvu se objevují takovéto nepravidelnosti, později se dostaví dvojřadé postavení větévek. Zbývá ještě zmíniti se o vlivu tíže na dorsiventralitu mechu Hypnum crista castrensis. Především dány na klinostat otáčející se kolem osy vodorovné rostliny do roviny vertikální, takže na ně dopadalo světlo šikmo s předu, neboť osa kiinostatu stála kolmo na rovinu okna. Rostliny obráceny jednal-: břišní, jednak hřbetní stranou ke světlu. Tyto se slabě zdvihly a rostly šikmo svírajíce s vertikální rovinou úhel as 30°. Rostliny
') Podotknouti dlužno, že nejprve mizí dorsiventralita a narovnávají se vrcholy u rostlin, jež původně ležely vrcholem od zdroje světelného odvráceny, mnohem déle udržela se dorsiventralita u rostlin, jichž původní poloha bjla a.
XV. ﻿Česká akademie v; a a unič,a.
břišní stranou ke světlu obrácené energicky se zakřivily během l měsíce as o 110°, takže rostly šikmo. Světlo nikdy nedopadlo na jich stranu břišní, naopak vždy dopadalo na ně šikmo; v poloze, kdy vrchol jich hleděl dolů, dopadalo na ně kolmo. Rostliny uchovaly na klinostatu po celou dobu trvání pokusu (l měsíc) svoji dorsiventralitu nezměněnou. Radiálním, ve tmě vypěstovaným rostlinám, které byly dány na klinostat (s osou vodorovnou) do roviny vertikální, dala se indukovati dorsiventralita zcela dobře. Není tedy zapotřebí trvale jednostranného působení tíže k indukci dorsiventrality.
Je známo, že také kvalita paprsků světelných má značný vliv na pochody utváření se těla rostlinného a jeho reakce heliotropické. Pohyby orientační jsou právě paprsky vícelomnými mnohem intensivněji vybavovány než paprsky méně lomnými. Aby vysvitlo, jak se bude chovati Hyp-num crista castrensis ve světle kvalitativně různém, dány rostliny jednak do světla sestávajícího z paprsků méně lomných, jaké propouští roztok dvojchromanu draselnatého, jednak do vícelomné poloviny spektra (paprsky propouštěné roztokem kysličníku měďnato-ammonatého). Přirozeně se jeví na obojích rostlinách zjevy po dvou měsících, jež možno uvésti na s l a b é osvětlení. V modrém světle rostliny původně vrcholem od světla odvrácené se zdvihnou as o 80—85°, rostliny vrcholem ku světlu obrácené se zdvihnou as o 70°. Všecky vrcholy jsou zakřiveny, dorsiventralita tedy zachována. Za to není větévek na lodyžkách. Ve světle oranžovém všecky rostliny slabě šikmo rostou ke světlu, větévky jsou vyvinuty pouze na stranách ke světlu obrácených, jsou však postaveny v rovině původní dorsiventrality. Ze 12 rostlin jen 3 jevily vrcholy slabě zahnuté, ostatní měly vrcholy vzpřímené, jakoby se ve tmě nalézaly. Dorsiventralita, pokud se v zakřivení vrcholů jeví, v oranžovém světle tedy u většiny rostlin zmizela, postavení větévek odpovídá původní dorsiventralitě. V modrém světle však dorsiventralita, jak se jeví zakřivení vrcholů u všech rostlin, je zachována. V tomto ohledu působí oranžové světlo téměř jako úplný nedostatek světla.
IV.
Pozoruhodný je ve svém vzrůstu čtvrtý mech dorsiventrální, s nímž konány pokusy, a sice Hylocomium splendens. Individuum počíná orthc-tropní nerozvětvenou lodyžkou (negativně geotropickou), kteráž však záhy stane se plagiotropní, nakloní se ve směr kolmý na směr nejintensivnéj-šího světla a počne se dvojřadě rozvětvovati do dvou stupňů, načež dosáhnuvši tvaru plagiotropního vejčitého listu zastaví svůj vrcholový vzrůst Pro příští vegetační periodu založí se však na hlavní ose mocný pupen, kterýž opět nejprve orthotropně vzhůru roste a později opět plagiotropním se stane. Tak vytvořuje se několik etáží do plochy rozvětvených rostlin nad sebou, při čemž etáže starší pozvolna odumírají.
XV. ﻿16
S tímto mechem konal Coesberg zmíněné již pokusy, z nichž některé mohu potvrditi. Do skleněných misek dány především rostliny s pupenem innovačním zcela (l—!1/2 mni) krátkým a radiálním. Pupen při teplotě 18 - 20° a za jednostranného osvětlení roste ve skleněné misce kolmo vzhůru, ať rostlina původně jakýmkoli způsobem byla orientována ke směru světla. Záhy však vrchol se zakřivil ke světlu, až dosáhl téměř vodorovné polohy, listy jeho rozložily se do jedné plochy (as jako u Plagio-t/iccium) kolmé na směr nejintensivnějšího světla. Innovační lodyžky dosáhly délky as 2 cm, aniž se rozvětvovaly. Teprve pak objevovaly se větévky a sice zprvu nepravidelně rozloženy, teprve as 4.—5. větévkou počínaje postaví se větévky do dvou řad kolmo na směr nejsilnějšího světla. Větévky se dále nerozvětvovaly, ani když dosáhly (3 měsíce od počátku pokusu) délky až 12 mm, jich listy byly v jednu plochu shrnuty, větévky samy stavěly se kolmo na směr nejintensivnějšího osvětlení, kdežto hlavní osa stále kolmo vzhůru rostla a pouze vrchol v délce as 2 mm jevil zakřivení, kteréž očividně ve starších partiích při přechodu jich v definitivní stav stále se muselo vyrovnávati. U některých rostlin na konec i vrchol se narovnal.
Innovační pupeny, které vystaveny byly jednostrannému osvětlení ve vlhké atmosféře ve stadiu, kdy již byly ku předa zakřiveny, nezměnily své dorsiventrality, jež právě v tomto zakřivení se jevila, ať obráceny byly vrcholem ku světlu, či od něho. Během dalšího průběhu vzrůstu chovaly se podobně jako rostliny pokusu předcházejícího. Coesberg tvrdí, že rostlinám lze indukovati dorsiventralitu na nejrůznějších stranách vlivem jednostranného osvětlení. Tomu je tak u innovačních pupenů, které byly vzaty k pokusu ve stadiu, kdy ještě byly radiální. Přeměniti a obrátiti dorsiventralitu u pupenů, jimž byla již dorsiventralita světlem indukována, se mi nepodařilo. Možno, že pracoval Coesberg za jiných poměrů osvětlení a vlhkosti než-li já a odtud že lze difference v našich výsledcích vysvětliti.
Ve tmě, jak již Coesberg nalezl, rostou innovační lodyžky vzhůru a jsou radiální, bez rozvětvení Také mohu potvrditi jeho údaj, že na klino-statu, při otáčení kolem osy vertikální některé pupeny innovační dávají původ lodyžkám radiálním, s větévkami postavenými nepravidelně. U většiny rostlin objeví se dvojřadé postavení větévek, celá rostlina je bilaterální. Vrchol je orthotropně vzhůru obrácen. Rozvětvení jde pouze do prvního stupně. Rovina rozvětvení je souhlasná s rovinou rozvětvení staré hlavní osy.
Aby vysvitlo, zda-li bilaterálnost rozvětvení byla také u Hylocomia indukována starou částí dorsiventrální, byly dány rostliny s docela krátkými (2—3 mm) innovačními pupeny do tmy. Pupeny vyrostly v ortho-tropní, radiální a nerozvětvené lodyhy. Rostliny pak dány na klinostat s osou vertikální. Po nějaké době počaly se innovační lodyžky rozvětvovati a tu bylo možno stanoviti, že delší lodyžky, které měřily 2,5—3 cín
XV. ﻿17
od inserce až k první větévce, rozvětvovaly se radiálně, kratší, měřící od inserce k počátku větvení se l —1,5 cm ihned pravidelně se větvily dvouřade a daly původ rostlinám bilaterálním. Rostliny s prostředně dlouhou nerozvětvenou částí innovační lodyžky nejevily zákonitosti žádné. Máme tu tedy analogické poměry jako u Hypnum crista castrensis. Ale je pozoru-hodno, že bilaterální rostliny (s dvouřadým větvením) přecházejí ve stadium inepravidelného (radiálního) rozestavení větévek v částech, které jsou od inserce 3 — 4 cm vzdáleny. Sem očividně vliv staré, původní části dorsiven-trální již nesahá a bifaciální část innovační lodyžky slaběji působí na části nalézající se mimo dosah vlivu části dorsiventrální než diffusní osvětlení na klinostatu.
Radiálními zůstávaly na klinostatu také innovační lodyžky, které ve větším počtu (3—4) na jediné staré dorsiventrální rostlině se vyvinuly a sice také v tom případě, kdy vzdálenost mezi insercí lodyžek a první větévkou byla menší než 1,5 cm. Ve slabém světle, 4— 5 m od okna, jeví se innovační lodyžky positivně heliotropickými, ač nedosahují zcela směru nejsilnějšího světla. Ve většině případů rozvětvování bylo pravidelně dvoj-řadé, šlo však jen do prvního stupně a větévky zůstávaly krátkými (na innovačních lodyžkách 4 - 5 cm dlouhých dosahovaly nejvýše délky 8 mm] u rostlin, jichž rovina rozvětvování nalézala se přibližně ve směru nejsilnějšího osvětlení, vytvořovaly se větévky pouze na straně ku .světlu obrácené, tak že pak byly rostliny pouze jednostranně rozvětveny.1; Tyto větévky měly listy shrnuty přibližně do jedné plochy a chovaly se jako transversálně heliotropické útvary.
Jak již řečeno, udržuje se dorsiventralita jednou indukovaná innovač-ním lodyžkám houževnatě. Za to lze plochu, do které se za jednostranného osvětlení rozloží listy, snadno změniti směrem světla a tak můžeme ji indukovati i kolmo na rovinu dorsiventrality, kteráž se jeví v naklonění vrcholu a postavení dvou řad větévek. Ve tmě sice rostliny rostou ve tvaru radiálním kolmo vzhůru, ač na ně tíže působí, ale z toho nelze souditi, že by na světle pouze toto indukovalo dorsiventralitu. Mohlať by tíže pouze na světle tonicky působiti, t. j. rostlinu uváděti ve stav, v němž je schopna dle směru světla dorsiventrálně se dále vyvíjeti. Že tíže sama o sobě dorsiventralitu neindukuje, ukazují pokusy, kdy rostliny pěstovány byly na klinostatu kol osy vertikální se otáčejícím, aniž pozbyly radiál-nosti. Je však možno, že pouze za spolupůsobení jednostranného působení tíže a světla je indukována dorsiventralita. I třeba vykonati pokusy, zda-li světlem jednostranným lze indukovati innovačním lodyžkám dorsiventralitu při vyrr.ýtění jednostranného trvalého vlivu tíže otáčením na klinostatu kol osy horizontální. Vskutku je tomu tak, listy rozložily se do jedné plochy na innovačních ve tmě vypěstovaných lodyžkách i na klinostatu, také dvoj-řade postavení větévek se objevilo a udrželo.
') Na straně druhé byly tolikéž větévky založeny, ale nepřekročily stadia pupenů v úžlabí listů skrytých.
2 XV. ﻿18
V.
Všecky druhy listnatých mechů, s nimiž vykonány pokusy právě popsané, jeví ve přírodě zřejmou dorsiventralitu, kteréž zajisté také oeko-logický význam přísluší. Dorsiventralita však není v rostlině dědičně fixována, každému individuu je znova indukována. Dědičnou vlastností je tu pouze schopnosť mechů, za určitých okolností vzíti na se dorsiventralitu. Indukce dorsiventrality působena je předně světlem trvale jednostranně na rostlinu působícím. Tíži nepřísluší tu žádný význam. Za druhé působí v některých případech starší, dorsiventrální části na nové přírůstky a svou organisací indukují jim dorsiventralitu. Z této příčiny na klinostatu Hyp-num crista castrensis podobně jako celá řada Marchantiaccí (pokud byly zkoumány) a Jungermanniaceí za osvětlení stále se měnícího zachovávají svoji dorsiventralitu. Jinde nemají starší části původní dorsiventralitu jevící vlivu na nově přirůstající části, jakou Fisidens decipiens a Hypnum cupressi-forme, kde lze kdykoliv dorsiventralitu obrátiti anebo radiální, resp. bilaterální (isolaterální) vzrůst (Fissidens) na klinostatu vzbuditi.
Ve případech, kdy pouze světlo indukuje dorsiventralitu, je k indukci té třeba určitého stupně intensity světla. Pod touto intensitou rostliny dorsiventrální po nějaké době svoji dorsiventralitu ztrácejí, radiální jí nenabývají. Také kvalita světelných paprsků má na formativní pochody v rostlině vliv. Paprsky více lomné mnohem více působí na udržení dorsiventrality než paprsky poloviny spektra méně lomné.
Vedle světla má na formální vytváření se zkoumaných mechů velký vliv také vlhkost atmosféry a teplota. Ve značně vlhké atmosféře mechy mnohem spíše ztrácejí dorsiventralitu a obtížněji jí nabývají, než v atmosféře méně vlhké. Ve vlhku je také dorsiventralita význačněji vyvinuta. Větévky postranní stojí ve vlhku mnohem blíže u sebe, než v atmosféře poměrné suché. Ceteris paribus vyšší teplota působí ve stejném smyslu jako větší vlhkost prostředí, v němž rostlina roste. Jak na počátku práce bylo připomenuto, pěstovány rostliny v poměrně malých přikrytých nádobách skleněných, jejichž dno opatřeno vrstvou písku vodou nassátého. Prostora v nádobách těch zajisté nasycena byla stále vodními parami (při každém klesnutí teploty srážely se na stěnách nádobek vodní páry ve způsobe kapek). Absolutní množství vody v nasycené páře stoupá s teplotou. i bylo by možno, že právě těmto rozdílům v absolutním množství vody v parách za různé teploty přičísti lze aspoň do jisté míry rozdílné chování se rostlin za různých teplot. Bohužel není nám známo, jak rostlina perci-puje množství vodních par ve prostředí, zda-li tu působí absolutní množství vody v prostředí, či zda jen mírou umožněné transspirace různost ve vlhkosti prostředí je percipována. V tomto případu by nasycené vodní páry za různých teplot stejně na rostliny působily, neboť vždy by transspirace stejně byla znemožněna anebo (dle Klebsova výkladu) stížená a teplotě by tu příslušel přímý vliv. V prvém případu, který by dobře
XV. ﻿19
byl myslitelný, kdyby rostlina ku př. ve svých blánách dovedla vodní páry kondensovati a vodu absorbovati, reagovala by rostlina přímo na množství vody v atmosféře.
Při indukci dorsiventrality v normální formě kombinuje se obyčejně řada faktorů; z té příčiny v pokusech, kdy určité faktory vymýtíme, dosahujeme rostlin, jichž dorsiventralita poněkud se liší od dorsiventrality normální, jak ji pozorujeme na rostlinách ve přírodě vegetujících.
Pochod indukce dorsiventrality ve mnohém se podobá směrným reakcím rostlin. Neorientuje se při ní sice tělo rostlinné pohybem v prostoru, nýbrž určité části jeho berou na se vzhledem k faktoru indukci působícímu určitý tvar a určité fysiologické vlastnosti. Máme tu určitou orientaci struktury rostlinného těla, kterážto orientace je u druhů, s nimiž jsme pokusy konali, určována směrem paprsků světelných.
Jakmile jednou rostlině určitá dorsiventralita je indukována, může rostlina dvojím způsobem reagovati na změnu směru síly indukci způsobivší, ku př. světla. Buď byla mu světlem zároveň indukována schopnost směrnými pohyby dorsiventrálně se chovati, t. j. zakřivováním anebo zkruco-váním původní polohu oproti světlu zaujmouti, anebo je rostlinám dle nového směru osvětlení nově indukována dorsiventralita. Nejčastěji shledáváme modalitu první, kdy rostlina, které jednou dorsiventralita byla indukována, za změněných podmínek osvětlení pohybem nějakým do původní polohy (hřbetní stranou ke světlu) se vrací. Tak chová se ku př. Hypnum crista castrensis (dále Marchantiaceae, Jungermaniceaé). Také na klinostatu (s vertikální osou) zachovávají tyto rostliny původní dorsiventralitu, ač tu vystaveny jsou osvětlení ve směru stále se měnícím.
Je otázka, zdali souvisí nutně s dorsiventrální organisací také vlastnost plagiotropismu. Zdá se, že v některých případech tomu tak není; neboť předně rostou ve tmě četné Marc/iantiaccae orthotropně vzhůru, až struktura jich je dorsiventrální.1) Ovšem že struktura dorsiventrální indukována tu byla původně světlem, orthotropně se chovají rostliny ve tmě pouze oproti tíži. C zapek ovšem uvádí, že dorsiventrální struktura ve tmě tíží je indukována, a přece oproti tíži chovají se tu rostliny jako ortho-tropní. Rozhodnutí pro naše rostliny podají tu pokusy, jež s Hypnum crista castrensis na klinostatu (s vertikální osou) byly vykonány. Adventivní rostliny chovaly se jako plagiotropní, jakmile dosáhly dvojřadého rozvětvení, tolikéž rostliny, jež ve tmě se staly radiálními a dány byly na klinostat. Jak již řečeno, dosahují tu některé rostliny vlivem částí původní dorsiventralitu jevících i za stále se měnícího směru osvětlení dorsiventrality. Pokud se však neprojeví dorsiventralita ve dvojřadém postavení větévek, rostou rostliny orthotropně vzhůru. Jakmile se objeví dvojřadé postavení, počne rostlina růsti plagiotropně, šikmo. Dorsiventralita se vyvinuje pozvolna, ale plagiotropismus dostaví se teprve po úplném dosažení
') Dle mých nálezů, jak již bylo uvedeno, aspoň z počátku četné druhy také ve tmě jsou plagiotropní. /-egaíella ve tmě se vůbec nestává orthotropní.
2* XV. ﻿20
dorsiventrality; souvisí tedy pravděpodobně plagiotropismus nutně s dosaženou dorsiventralitou jako její následek. Dorsiventralita musí však býti úplná, aby se objevil plagiotropismus. Není k němu zapotřebí indukce jednostranným světlem, dorsiventrální organisace umožňuje, že také ve světle, jehož směr stále se mění, rostliny se stávají plagioheliotropními.
U druhu Fissidens decipiens rostlina, nedopadá-li světlo na hřbetní její stranu, buď zakřivením anebo torsí (zkroucením, zvláště kdy světlo šikmo se strany na plochu listů dopadá) dosahuje normální polohy hřbetní strany proti světlu. Ale vedle toho u některých rostlin, zvláště kdy světlo ze zadu na plochu listů dopadá, indukována je nová dorsiventralita přirůstajícím částem, aniž rostlina nějakých pohybů vykonává ve smyslu staré dorsiventrality. První zakřivení, které vůbec rostliny v tomto případu vykonávají, děje se hned ve smyslu nově indukované dorsiventrality.
Zde tedy máme rostlinu obojí schopnosti: má schopnost dosíci plagio-tropní polohy po změně směru osvětlení zakřivením, torsí i přeměnou dorsiventrality ve smyslu nového osvětlení. Naproti tomu u druhu Hypmun cupressiforrne ustupuje značně do pozadí schopnost pohybem dosíci po změně osvětlení polohy hřbetem kolmo na světlo, za to je mnohem intensivněji vyvinuta schopnost vyvinouti novou dorsiventralitu dle nových poměrů osvětlení. Schopnost intensivních pohybů je tu mnohem menší, než-li schopnost fotomorfotická (t. j. dle poměrů osvětlení morfologicky tělo svoje vytvářeti).
Otázka, jakým způsobem světlo dorsiventralitu indukuje, souvisí s otázkou, jak vůbec rostlina světlo percipuje. Zda toto v něm určité chemické pochody vybavuje, či zda-li je percipováno jako mechanický tlak,1) zda-li orientace působena je směrem paprsků světelných či rozdílem intensity světla v různých částech rostliny, není definitivně rozhodnuto. Tolik je jisto, že se tu jedná o pochody vybavené, nikoliv o přímý mechanický anebo chemický účinek světla. Že se indukce dorsiventrality světlem blíží pochodům, které k orientačním pohybům oproti světlu vedou, vysvítá z okolnosti, že obojí zjevy paprsky vícelomnými ve mnohem větší intensitě jsou vybavovány než paprsky méně lomnými. Provedl jsem v tom ohledu pokusy s mechem Hypnuni crista castrensis.
Dáme-li na klinostat otáčející se kol osy vertikální dorsiventrální rostlinu do polohy vertikální, bude přerývaně drážděna, neboť (je-li klinostat vystaven šikmému, jednostrannému osvětlení, jakž stále předpokládáme) jednou dopadne světlo na její stranu břišní, podruhé na stranu hřbetní. Poněvadž podráždění ta nejsou stejná ani ve velikosti, může se dostaviti reakce ve smyslu většího podráždění, a to je ono, které vzniká osvětlením břišní části rostliny. Rostlina tedy může za těchto okolností reagovati z počátku tak, jako kdyby trvale byla osvětlena se strany břišní. Vskutku
') Jost L., Vorlesungen uber Pflanzenphysiologie, Jena 1904. — Haberlandt G , Ber. d. d. bot. Ges. 1904, p. —. Rádi, E., Flora, 1904.
XV. ﻿21
tak reaguje na klinostatu Hypnum crista castrensis. Naproti tomu na klino-statu Fissidens roste kolmo vzhůru jako rostlina radiální a orthotropní. To podmíněno je tím, že Fissidens na klinostatu ztrácí vlivem diffusniho dráždění svoji dorsiventralitu. Světlo stále ve svém směru se střídající tu působí formativně na vrchol tak, že se rostlina vyvíjí bilaterálně, na obou stranách stejně a pak ovšem musí se jeviti orthotropní. Za podmínek v našich pokusech daných může orthotropní rostlina na klinostatu pouze kolmo vzhůru růsti. Umožněna je bilaterálnost u Fissidens na klinostatu tím, že starší části rostlinné nemají vlivu formativního na nově přirůstající části, těm indukována je dorsiventralita stále nově dle stávajících poměrů osvětlení. Jsou tedy přirůstající části do určitého stadia jaksi neutrální, fysio-logicky nerozlišeny. Naproti tomu Hypnum crista castrensis zachovává na klinostatu svou dorsiventralitu a reaguje plagioheliotropné. Vytváření se nově přirůstajících částí není určováno vlivem stávajících poměrů osvětlení (kteréž stále ve svém směru stejnoměrně se mění, je tedy diffusní), nýbrž vlivem starších již dorsiventrálně vytvořených částí. Na světle tedy vrcholy této rostliny podléhají vlivu starších částí a světlo působí pouze tonicky. To také dokázáno pokusy s rostlinami na čas ve tmě chovanými.
Světlo však působí nejen při indukci dorsiventrality jako nejdůležitější činitel, ono také určuje schopnost a intensitu vzrůstu určitých částí rostlinných svým směrem. Tak jsme viděli, že větévky u Hypnum crista castreusis a Hylocomium splendens u rostlin ve slabém světle jednostranném pěstované vyrůstaly pouze na straně ke světlu obrácené, na straně druhé stanuly na prvních stupních svého vývoje. Sem také řaditi možno zjev, že rhizoidy vždy vznikají na stranách lodyžek od světla odvrácených, na klinostatu pouze na straně břišní, ve tmě kol do kola.
Pokusy, které jsem s mechy na klinostatu provedl, ve mnohém ohledu jsou také zajímavé vzhledem k otázce o významu klinostatu a o přerývaném (intermittujícím) podráždění. Jedná se především o to, za jakých okolností vymýtěna je na klinostatu možnost orientační reakce a zda-li je na něm možné přerývané podráždění.
Budiž osa klinostatu vertikální a dopadej naň světlo jednostranné pod úhlem 45°. Orthotropní orgány položené na klinostat vodorovně budou se vzpřimovati a dosáhnou rovnovážné polohy, až když rostou vertikálně vzhůru. Je tato reakce pouze heoliotropická, či pouze geotropická, či obojí zároveň? Ústroj negativně geotropický mohl by se za těchto okolností vzpřímiti i když vůbec světlo nepůsobí, positivně heliotropický je drážděn k zakřivení o 45°, směřuje-li vrchol jeho ke světlu, k zakřivení o 135°, směřuje-li vrchol od světla. V polohách středních je tolikéž drážděn šikmo vzhůru se zakřiviti jednou 45° v právo, podruhé 45° v levo. Výslednicí těchto dráždění může býti pouze zakřivení vertikálně vzhůru. Vskutku
XV. ﻿22
zakřivují se tak též orgány, které vůbec geotropicky nereagují, tak štěty tobolek od jatrovky Ancura pinguis, pokud jsou uzavřeny v kalíšku. Orgány ty jsou silně positivně heliotropické. Ve tmě rostou ve všech polohách, které jim dáme, bez reakce geotropické, na klinostatu s osou vertikální ze všech poloh dosahují oné, v níž rostou vertikálně vzhůru. Podobně chovají se na klinostatu rostlinky vzrůstající z nepohlavních rozmnožovacích tělisek Bryuvi argenteiim. Reakce jeví se tu výslednicí z různosměr-ných podráždění obdobnou výslednici sil. Že je taková výsledná reakce na klinostatu možná, dokazují pokusy s positivně geotropickými kořeny. Zmíněné mladé tobolky Aneury, u nichž není dráždivosti geotropické, otáčeny byly na klinostatu, jehož osa svírala se směrem světla 45°. Obdobný je pokus geotropicky s kořeny, jež pěstujeme ve tmě, na klinostatu, jehož osa svírá se směrem tíže 45°. Kořeny uložené na klinostatu kolmo na jeho osu za těchto poměrů jeví zřejmou reakci geotropickou a dosáhnou rovnovážné polohy tenkráte, kdy vrcholy jich rostou rovnoběžně s osou klinostatu. Kořeny při těchto reakcích, ať svíraly původně s osou klinostatu jakýkoliv úhel, nejeví žádného kolísání na strany, nejsou drážděny k rhyt-mické reakci, nýbrž reagují přesně dle výslednice dráždění.
Orthotropní orgány na klinostatu jenom tenkráte nejsou drážděny k orientační reakci, svírá-li osa klinostatu s orientující silou úhel pravý. Je-li orgán umístěn na klinostatu rovnoběžně s osou jeho anebo kolmo na ni není dán popud k reakci, jinak jen tekráte, není-li rozdílu mezi podrážděním, při němž svírá osa orgánu s orientující silou <^ « a oním, kde <^C ten obnáší 180° — «; je-li rozdíl takový, a Czapek, Fr. Darwin a a Pertz1) přijímají a dokazují jej pro geotropismus kořenů i heliotro-pismus plumul, může nastati také reakce orientační na klinostatu, kdy osa jeho svírá se silou orientační pravý úhel, kdy však orgán šikmo k této ose je orientován. Moje pokusy s kořeny hrachu a bobu měly v tomto ohledu výsledek záporný. Rozdíl mezi podrážděním v poloze « a 180° — a. je snad příliš malý, než aby na klinostatu s osou horizontální vybavil výsledné zakřivení kořenů.
Zcela jinaké jsou poměry u orgánů dorsiventrálních. Je zřejmo, že při diffusním podráždění mohou, ba někdy musí orgány takové reagovati^) neboť strana hřbetní je jinak drážděna než-li strana břišní. Na klinostatu však dány jsou podmínky diffusnímu podráždění velice blízké. Strana břišní a hřbetní nejsou sice současně drážděny stejným popudem, ale mohou tu býti drážděny v pravidelných mezerách za sebou. Tím je umožněno podráždění intermittující a je-li rozdíl mezi podrážděním strany hřbetní a břišní dosti veliký, může se objeviti orientační reakce. Příklad takové reakce poskytuje tento pokus s mechem llypnum čupr es si formě. Rostliny dány do vertikální polohy na klinostat kol vertikální osy se otá-
') Srovnej, Brzobohatý K. v Rozpravách České Akademie, 1902 *) Pfeffer W. Ptfanzenphysiologie, 2. Aufl. Bd. II. p   356.
XV. ﻿23
čející. Světlo dopadalo na klinostat pod úhlem 45°. Orthotropní orgány, jak bylo již vyloženo, musely by v této poloze růsti dále, neboť jsou na každé straně postupné ve stejné míře drážděny. Dorsiventrální orgán však je drážděn jinak v poloze, v níž hřbetní jeho strana je obrácena ke světlu, než v poloze o 180° odchylné. Toto rozdílné podráždění se opakuje během každé otočky klinostatu, kteráž tu trvala 10 minut, jeho výsledkem může býti reakce. Vskutku se Hypnum cupressiforme na klinostatu kloní do polohy vodorovné a v té setrvává. Dorsiventralita zůstává zachována, ne-přejde-li rostlina ve formu radiální. Vodorovná poloha je tu polohou výslednou. Neboť kdyby rostlina obrácena byla vrcholem ke světlu, nalézala by se, jsouc transversálně heliotropickou, v poloze rovnovážné, kdyby svírala se směrem nejintensivnějšího světla ^ 90°, čili kdyby byla zakřivena o 45° pod horizontálu. Rostlina vrcholem od světla odvrácená byla by v poloze rovnovážné, kdyby byla zakřivena o 45° nad horizontálu. Poloha vodorovná je polohou výslednou, střední mezi oběma uvedenými Z toho je viděti, že Hypnum cupressiforme — aspoň na světle — naprosto se nejeví negativně geotropickým, neboť kdyby jevilo tento geotropismus, nemohlo by růsti v poloze vodorovné, ježto by geotropismus způsobil aspoň částečné zdvižení rostlin z polohy horizontální, jak to pozorujeme vskutku u druhu Hypnum crista castrensis.
Ovšem že orgánům dorsiventrálním také na klinostatu, který se otáčí kolem osy vodorovné, dán může býti popud k orientační reakci a sice nejen k reakci heliotropické, nýbrž také geotropické. Není-li však rozdíl mezi velikostí podráždění na obou stranách příliš velký, nemusí se reakce vůbec objeviti. Zajímavý byl tento pokus: Na klinostat s osou horizontální dány rostliny mechů Hypnum crista castrensis a Hypnum cupressiforme do roviny vertikální, stranou hřbetní ke světlu obrácené. //. cupressiforme rostlo bez zakřivování ve vertikální rovině, H. crista castrensis jevilo, jak již uvedeno, zřejmou reakci, a sice zakřivilo se poněkud ke světlu.
Podobnou reakci jevilo také Fissidens dccipims na klinostatu s osou vodorovnou. Reakce je beze vší pochyby heliotropická a může býti předně vybavována intermittujícím podrážděním. Fissidens \Hypnum crista castrensis (podobně jak řada jiných dorsiventrálních mechů, ku př. Marchantia poly-morpha, Pellia calycina, Trichocolea tomentella) zdvihají se z polohy c mnohem dříve a energičtěji, než z polohy a (jestli z této polohy vůbec se zdvihnou; obyčejně rostou v ní slabě šikmo aneb horizontálně) Poněvadž v obou polohách geotropicky stejně jsou rostliny drážděny, podmíněna je různost reakce růzností podráždění heliotropického. Očividné je v poloze r, kdy světlo svírá s rostlinou velký, tupý úhel, podráždění větší, než v poloze a, kdy světlo s rostlinou svírá úhel menší, ostrý. Je-li rozdíl v podráždění dosti velký, může se dostaviti reakce, rostlina se zakřiví zdánlivě ke světlu.
Ale bylo by také možno, že šikmý plagioheliotropismus podobnou reakci vybavuje. Fissidens však jeví se za trvale jednostranného osvětlení
XV. ﻿24
transversálně heliotropickým, pro ně tedy výklad ten neplatí. Spíše mohl by platiti pro Hypnum crista castrensis, které vskutku za trvalého jednostranného vlivu tíže nestaví se za podmínek v našich pokusech daných kolmo na směr světla. Ale je možno, že se tu jedná o výsledné postavení za spolupůsobení tíže a světla. Ostatně je pozoruhodno, že rostliny na klinostatu s osou horizontální původně břišní stranou ke světlu obrácené zakřiví se o 110°, takže vrcholy jich nedosáhnou vertikální roviny, ba ani onoho šikmého směru, jako rostliny, které jsou od počátku hřbetní stranou ku světlu obrácené. Příčiny rozdílného tohoto chování se obojích rostlin nedovedu dosud udati.
XV."
