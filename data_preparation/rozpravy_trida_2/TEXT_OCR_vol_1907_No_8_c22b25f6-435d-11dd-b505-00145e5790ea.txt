"","x"
"1"," ﻿ROČNÍK XVI.
TRlDA II.
ČÍSLO 8.
Příspěvek ku poznání hub ze siluru českého.
Napsal Ph. st. JOS. ŠAMÁNEK.
(S tabulkou.)
(Předloženo dne 20. března 1907.)
Středočeská pánev palaeozoická, porovnáváme-li ji s palaeozoikem anglickým nebo americkým, jeví nápadně málo zbytků, náležejících mořským houbám.
Americké i anglické palaeozoicum je velmi bohaté na zbytky hub mořských; odtamtud je popsáno veliké množství druhů, hlavně M'Coy-em, jenž první zpracoval zbytky hub z anglického siluru, i quantitativně jsou některé formace z anglického palaeozoika velmi bohatý na zbytky hub, tak že někde polohy vápenců a břidlic kambrických a zpodnosilurských úplně jsou vyplněny jehličkami hub (hlavně druhu Pyrit oněma fascicularis M'Coy); naproti tomu z české pánve palaeozoické popsány jsou doposud jen tři rody o šesti druzích a to našlo se vždy poměrně jen velmi málo jehliček určitému druhu náležejících.
První o zbytcích hub ze středočeské pánve palaeozoické zmínku činí Klvaňa (Ueber die Silurschichten der beiden Moldauufer sudí. voň Prag. Verhandl. d. K. k. geol. Reichsanstalt 1883;, uváděje, že našel v rohovcích eíage Gg^, zbytky křemitých hub.
K. Feistmantel (Spongienreste aus silurischen Schichten voň Bóhmen. Sitzgsber. d. kóngl. bóhm. Gesell. d. Wiss. Praha, 1884) uvádí zřetelné zbytky hub z krušnohorských vrstev d^u a určuje je jako rod Acantho-spongia siluriensis M'Coy, známý z Anglie, nyní prof. Počtou pojmenovaný Pyritonema Feistmanteli.
Velmi obšírně popisuje jehličky ze živičnatých vápenců vrstev lochkovských Ffí u Vyskočilky B. Katzer (Spongienschichten im mittel-bóhm. Devon (Hercyn). Sitzgsber. d. k. Akad. d. Wiss. Vídeň 1888), a uvádí je jako nový druh: Acanthospongia bohemica.
VIII. ﻿Prof. Počta (O zbytcích hub z české pánve palaeozoické. Rozpr. češ. akad. cis. Fr. Jos. p. v. s. a u. Praha 1898) popisuje tři (pro Čechy) nové druhy, a sice: Pyritonema Barrandei Počta, z tufových břidlic stupně krušnohorského d^« v Klabavě u Rokycan, Protospongia Nováki od-tamtudž, ze Srbska na Berounce druh Pyritonema ultimum Počta.
Podávám zde, k vůli přehledu, v tabulku sestavený seznam doposud popsaných druhů hub z českého siluru a devonu.
silur
devon
Astylomanon cratera Roemer sp.
Pyritonema Barrandei Počta
bohemicum  Katzer sp.   .   .  .                            J\
Feistmanteli   Počta.....          dl a
ultimum Počta
Protospongia Nováki Počta
Bude snad tedy přijato, popíši-li pro české palaeozoicum nový druh, jejž prof. Počta (Rukovět Palaeozoologie I. 1904) nazval Pyritonema excelsum, vykresliv jen ve své knize čtyři tomuto druhu náležející jehličky, nikde však ho vůbec nepopsav.
Na Hvíždalce (na cestě z Berouna ku Koněprusům), na grapto-lithové břidlici (E e-^ leží buďnanský vápenec (Ec2), světle zelenavý, ukazující mnoho zkamenělin, hlavně celistvé graptolithy (rod Monograptus) a brachiopody (rod Rhynchonella).
Že vápenec tento chová v sobě jehličky hub, poznal prof. Počta zcela náhodně; činil z materiálu, v Museu českém uloženého, výbrusy hornin, a vybrousiv též deštičku jmenovaného vápence, pozoroval, že jsou v něm uloženy jehličky hub — a to poměrně ve velkém množství; leptaje pak vápenec kyselinou solnou obdržel množství volných jehliček, nenáležejících žádnému dosud z Čech popsanému druhu, a proto je nazval jménem Pyritonema excelsum — jak již však dříve bylo připomenuto, popisu vůbec nepodal žádného.
Druh tento je vyznačen jehličkami volnými, jednak typu mon-axoního, jednak triaxoního.
Zkoumáme-li jehličky při skřízených nikolech, silně polarisují; to svědčí o jich velkém stáří, neboť kyselina křemičitá živočišná, z níž jehličky žijících hub jsou složeny a jež nepolarisuje, mění se pozvolna
Vlil. ﻿během celých geologických period v kyselinu křemičitou nerostnou, silně polarisující. čím tedy jehličky pocházejí ze starších geologických útvarů, tím více polarisují, a můžeme tedy z mohutnosti polarisace bezpečně usuzovati na stáří jednotlivých rodů Silicispongií.
Zřídka bývají jehličky celistvé; většinou jsou na koncích ulomené: hlavně jehličky monaxoní a pak ramena jehliček triaxoních, jsou-li, poměrně ku své délce, útlá.
Povrch jehliček jest většinou hladký, ale u některých (obr. 33. a 34.) zřejmě je viděti povrch granulovaný, což jest — pravděpodobně — podmíněno nějakým vnějším vlivem, ač by to mohla býti též ozdoba.
I.  Monaxoní typ.   Jehličky monaxoní jsou celkem dosti řídké; jsou různé délky i tlouštky, obyčejně rovné, někdy velmi nepatrně zahnuté; někdy po celé své délce stejně tlusté (strongyl), někdy ku jednomu konci se zužující (styl.).   Jehličky monaxoní celé jsou velmi vzácné;    tloušťka těchto  jehlic    kolísá  mezi  O05—O'15 mm,   délka  dosahuje  u  některých jehlic až l'60 mm, ač nejsou ještě úplně celé.
Rozměry tak značné, hlavně pokud se týče tlouštky, nenacházejí se u žádného, doposud z Čech popsaného druhu rodu Pyritonema.
Kanálek osní je dobře znatelný a dosahuje světlosti až 0'025 mm.
II.  Triaxoní typ. Triaxoní jehličky, jež častým vyskytováním daleko předstihují typ monaxoní, jeví největší rozmanitost jak ve formě, tak i velikosti; můžeme rozeznávati několik skupin dle formy ramen.
a)   Hexactin pravidelný — je poměrně dosti řídký — délka ramen kolísá mezi O'34—O'53 mm', ramena se bud pozvolně ku konci zužují (obr. 5.), nebo po celé své délce jsou stejné tlouštky (strongylhexactin) obr. 7., 8., nebo jsou na basi ampulovitě stlustlá,  dále poměrné rychle se zužující (obr. 6.);
b)   hexactin nepravidelný— je nejčetnější; jednotlivá ramena jsou mnohem delší, než u hexactinu pravidelného a kříží se často v úhlu jiném než v 90°; u každé jehlice délka, tlouštka i tvar různých ramen kombinuje se v jiné variaci.
U některých jehliček jsou ramena v poměru ku své délce velmi útlá (obr. 11. 0-03 : 0'77 mm).
U jehličky, obr. 18. jest jedno rameno ku konci se zužující, ostatní nikoliv.
U jehličky obr. 16. ramena ve směru osy vertikální, po celé délce stálé tlouštky jsou asi 2krát tlustší, než ramena ve směru horizontálním stojící; rameno nejdelší měří 1-62 mm délky, 0*06ww tlouštky a je ku konci poněkud dolů zahnuté.
U jehličky obr. 17. a 12. jsou všechna ramena stejné tlouštky, však nestojí na sobě vesměs kolmo.
c)  Velmi zajímavé jsou jehlice se zakrnělými jednotlivými rameny; může zakrněti rameno jedno až čtyři.
VIII. ﻿1.  Obr. 22. ukazuje jehličku se zakrnělým jedním ramenem; ramena ve směru horizontálním stojící jsou na basi ampulovitě nepatrně stluštělá ku koncům dosti rychle se zužující, — rameno stojící proti nejdelšímu, ve směru osy vertikální, je knoflíkovitě zakrnělé.
Zvláštní a pro tento druh charakteristické, jsou jehličky deštníko-vité (Schirmnadeln = anapentact), jak je ukazuje obr. 19., 20. a 21.; rameno ve směru osy vertikální je jednostranně prodlouženo, poměrně silné, velmi zvolna ku konci se zužující, kdežto ramena ležící v rovině os horizontálních, jsou kratší, dolů poněkud zahnutá, rychle ku konci se zužující: obr. 19. šířka jehličky celé měří asi O78 mm, šířka ramen horizontálních 0*15 mm; rameno v ose předozadní ležící je ulomeno; délka ramene vertikálního měří 0,84 mm, byla však asi mnohem delší, ježto se zdá rameno býti ulomeno.
Obr. 20. Tři ramena jsou ulomena.
Obr. 21. Jehlička s nejdelším ramenem ulomeným; šířka celé jehličky asi O'78 mm, šířka jednotlivých ramen asi 0'10 mm.
2.  Zakrnělá ramena dvě ukazuje jehlička obr. 26. (tetract).
3.  Tři ramena zakrnělá má jehlička, obr. 27; u této jehličky vyvinuto jest jedno rameno, oproti zbývajícím velmi nápadně a dosahuje délky asi 2 mm.
Na tomto ramenu též pozorujeme, že na určitém místě vrstva křemité hmoty ramene se rozrušila nějakým způsobem a rameno tím jest asi o 1/:! na onom místě slabší; zjev tento úplně odpovídá názoru o koncentrickém růstu jehlice (za života houby): v uvedeném případě se jedna nebo několik těchto koncentrických přírůstkových vrstev rozrušilo.
V tomto koncentrickém vzrůstu jehlic snad můžeme též hledati vysvětlení pro dvojité kontury jehlic, jak nám je ukazuje obr. 14.
Růst jehliček Hexactinell recentních studoval F. E. Schultze na materiálu získaném jednak výpravou Challengerovou, jednak výpravou německé lodi „Valdivia"", vedenou prof. Chunem (Referát voň Dr. Thesing. Naturwissenschaftliche Wochenschrift, Berlin 1907).
Schultze má za to, že všechny křemité jehličky mají osní vlákno, jež dle Bútschliho jest nějaká organická, k bílkovinám náležející substance; osní vlákno prostupuje bud celou jehličkou a je ve spojení s okolními měkkými součástkami těla houby, nebo jeho konec jest zakryt kře-mitými lamellami.
Osní vlákno obalující hmota jehličky, složena jest z trubkovitých vrstev, tvořených jednak z tlustých křemitých lamell — siphonů, jednak ze spiculinových lamell a to tak, že oboje vrstvy se střídají.
Zpravidla mají siphony průřez kruhovitý, někdy však jsou na jedné straně mohutněji vyvinuty, tak že pak osní vlákno leží excentricky: tento případ ukazuje nám i jedna jehlička druhu Pyritonema excelsum. jak jest viděti na obr. 32.
VIII. ﻿Tlouštka jednotlivých siphonů i spiculinových lamell může velmi kolísati — i jednotlivá lamella může býti na různých místech různě mocně vyvinuta.
Pozorování, jak spolu souvisí spiculinové lamelly a osní vlákno, ukázala, že oboje v místě doteku souvisle splývají, z čehož dá se souditi, že spiculinové lamelly a osní vlákna jsou asi téže podstaty.
4. Čtyři zakrnělá ramena ukazuje jehlice obr. 28.; vertikální ramena, dobře vyvinutá, ku koncům se nezúžující, dosahují délky O'62 mm, šířky (V04 mm; zakrnělá ramena délky asi 0'03—0'04 mm.
Stejnou variabilitu, jako ramena jehlic, ukazují též chodbičky osní; nalézáme všechna stadia — od sotva znatelných chodbiček až ku chodbičkám, v poměru ku šířce ramen, velmi širokým: u jehličky (obr. 29.) šířka ramen činí 0,08 mm, světlost chodbičky 0,05 mm.
Světlost chodbičky bývá zpravidla v celém rameni stálá, jen u mladých jehliček bývá na konci ramen rozšířená.
Zajímavý případ ukazuje obr. 30.: ve dvou ramenech je chodbička nedaleko uzlu v basi ramene dosti značně nádobkovitě rozšířena, dále pak opět nabývá normální šířky.
U některých jehliček chodbičky vůbec nejsou patrný a zdá se, jak prof. Počta (O zbytcích hub z pánve palaeozoické) praví, že asi následkem přeměny beztvaré křemičité kyseliny živočišné v krystalinickou kyselinu nerostnou zmizely.
Na výbrusu vápence, v němž jsou jehličky tohoto druhu uloženy, lze pozorovati, že křemen tvoří ve vápenci zvláštní laločnaté útvary, obyčejně podoby kruhovité; ježto ve vápenci výskyt kyseliny křemičité jest dosti vzácný, dalo by se souditi, že tento křemen jest v nějakém vztahu ku houbě — snad tvořil podklad pro kostru houby, snad vznikl rozpuštěním jednotlivých jehlic (tedy druhotně). Ježto se u tohoto druhu takové množství jehliček nachází v malém kousku vápence, zdá se býti pravděpodobnější, že jehlice byly kyselinou křemičitou drženy pohromadě, že nebyly jen volně uloženy v ectomésodermu a protož po odumření zvířete je voda neroznesla od sebe.
(Pracováno v geologickém ústavu české university.)
Vlil. ﻿Vysvětlení tabulky.
Pyritonema excelsum Počta.
Vyobrazení čís.  1.—4. monaxoní jehličky.
čís.  5.—8. pravidelný hexactin.
čís.  9.—18. nepravidelný hexactin.
čís.  19.—21. anapentacty.
čís.  22.—25. hexactin se zakrnělým jedním ramenem,
čís.  26. hexactin se zakrnělými dvěma rameny,
čís.  27. hexactin se zakrnělými třemi rameny,
čís.  28. hexactin se zakrnělými čtyřmi rameny,
čís.  29. hexactin s velmi širokou chodbičkou osní.
čís.  30.,  31. hexactiny s chodbičkami ampulovitě rozšířenými,
čís.  32. hexactin s chodbičkou osní excentricky uloženou,
čís.  33.,  34. ramena hexactinů granulovitá.
Číslo 6. a 14. zvětšeno 35krát, ostatní 32krát. ﻿JOS. ŠAMANE K: Příspěvek ku poznání hub ze siluru českého.
Rozpravy České Akademie. Třída II. Roč. XVI. (1907) čís. 8. ﻿*"
