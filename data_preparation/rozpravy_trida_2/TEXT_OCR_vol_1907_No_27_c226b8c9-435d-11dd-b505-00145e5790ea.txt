"","x"
"1"," ﻿ROČNÍK XVI.
TRtDA II.
ČÍSLO 27.
Japonské papíry a vlákna k jich výrobě užívaná,
Napsali
B. Šetlík a V.  Krupař.
S l  tabulkou ;\ 8 obrazy v textu.
Práce   ze stanice pro zkoušení papíru techn.-průmysl,  musea v  Praze. (Předloženo dne 19. července 1907.)
Nikde zajisté nemá papír tak velkého rozšíření, významu a úcty jako v Japonsku, kde slouží nejen ku psaní a tisku, ale i k výrobě šatů, obuvi, při stavbě příbytku, k hotovení stěn a co náhrada skla v oknech a svítilnách.
V Japonsku tvoří výroba papíru důležitý domácí průmysl, většinou ručně a v malých dílnách provozovaný. Japonské papíry liší se od našich tím, že spojují obdivuhodnou pružnost, pevnost a ohebnost s velkou stálostí na vzduchu; při tom nejsou obtěžkané a z pravidla pouze rostlinným slizem klížené. Některé druhy těchto papírů napodobí látky, jiné kůži velmi přesně, nejen co do vzhledá, ale i do vlastností jejich.
Většina pravých japonských papírů pozná se na první pohled, neboť nejsou tak lesklé a hladké (po většině jen na jedné straně hladké) jako naše, jsou velmi ohebné, pružné a při roztrhnutí je viděti, že jsou vyrobeny z velmi dlouhých, neporušených vláken. Rovněž malým zvětšením poznáváme, že vlákna jsou znamenitě splstěná.
V Japonsku děje se výroba papíru z rostlinných vláken. Z pravidla jsou to lýkové bunice z těchto rostlin: Moruše papírnická (Broussonetia papyriferá), japonsky kodsu zvaná, moruše bílé (Morus alba), Edgeworthia papyrifera, japonsky mitsumata nebo dsuiko zvaná, Wicstrómia canescens, japonsky gampi zvaná a bambusu. Mimo nich používá se též slámy rýžové (ta přichází zvláště v čínských papírech), v novější době též cellulosy, ba i drtě dřevní.
XXVII. ﻿Některé papíry vyrobeny jsou pouze z jednoho druhu vláken zmíněných rostlin, jiné ze směsi dvou i tří. Vlákna kodsu, mitsumaty a gampi jsou velmi pevná a vytrvalá, jim děkují japonské papíry za své dobré vlastnosti; avšak dalšími důležitými faktory, které zajisté velkou roli hrají, je též pečlivá výroba, znamenité splstění vláken a výborný způsob čistění a bílení.
Vlákna se obyčejně vyvářejí pouze slabými louhy žíravými, bílí se pouze na slunci, pak mechanicky opatrně se roztloukají, rozmělňují, takže se nepotrhají a neroztřepí. Jsouce na slunci bíleny, jsou japonské papíry nažloutlé, ale za to velmi vytrvalé.
Výroba sama podobá se ruční výrobě u nás, s tím rozdílem, že ta-mější dělníci jsou velmi zruční, takže pracují rychle a vyrábějí papír rozměrů při ruční výrobě u nás nevídaných (přes l m2), mimo to i při této výrobě japonská vynalézavost, invence a vkus se předstihují tak, že přivádějí vedle obyčejných papírů, skvostně ozdobné papíry — poměrně laciné, což ovšem pochází od tamější laciné ještě pracovní síly (dělník vydělá místy 30—40 h denně).
Rozmach a pokroky ve veškerém průmyslu v Japonsku jeví se i ve výrobě papíru; zde hlavně v tom ohledu, že se staví nové továrny na papír strojní a to dle evropského způsobu a že se používá lacinějších surovin pro papír obyčejný. Vláda vyšetřuje poměry i při výrobě ruční a bdí nad dobrou jakostí papíru; zdokonaluje a odstraňuje různé vady. Tak klíží se papír ku psaní nyní již naším způsobem; tím se stává hladším, ku psaní způsobilejším a třením se nevydírá. Vláda snížila clo na suroviny k výrobě papíru, pokud jich není dosud v dostatečném množství v Japonsku, jako cellulosa a dřevní drť a zvýšila clo na hotový papír, aby co možno výrobu papíru ve velkém podporovala.
Dosud bylo z Ameriky a Evropy (naše země též byla zúčastněna) vyváženo mnoho papírů k tisku a psaní, ovšem papíru tenkého, japonskému podobného. Též konány pokusy, rostliny, z nichž japonské papíry se vyrábějí, jinde aklimatisovati. Tak mitsumata prý s prospěchem se daří v Americe, u nás se pěstuje moruše bílá, odrůda moruše papírnické, jež by se dala v Evropě velmi dobie pěstovati a to nejen v Itálii ale také i u nás. Na Rýnu daří se jí dobře.
Přerozmanité druhy japonských papírů, z nichž mnohé jsou u nás jen málo známé, jmenují se bucf dle vlákna, z něhož jsou vyrobeny (příkl. gampi, kodsu, mitsumatu), nebo dle místa (provincie, města) výroby (ku př.: Goshimogami, Sieruga hanshi, Mo-gami) nebo též dle účelu, k němuž slouží příkl.: Urisikosi, papír ku filtraci laku, Shi-fu, papír, respektive látka na šaty).
Dle tlouštky se dělí na skupiny:
a) Onsugo, velmi tenký, sem patří tiskové, obalové a kopírovací papíry.
XXVII. ﻿b)   Chu-jo, tenký.
c)  Atsu-jo-shy,   zvláště tlustý;   sem patří papíry tapetové a tlusté imitace kůže a látek.
Papíry silně klížené zovou se Ki-gami, slabé a neklížené slují Nori-gami. Obyčejné druhy papírů balících vyrábějí se z kury a odpadků po čistění kodsu. Někdy kůru a odpadky přidávají do ozdobných papírů tapetových, předsádkových, čímž dociluje se pěkných effektů.
Jelikož kromě znamenitého popisu rostlinných surovin, výroby a druhů japonských papírů v objemném díle: R e i n: Japan 1880 (v novém vydání vyšel pouze I. díl všeobecný) a práce A. M a r t e n s e: ,,O zkoušení japonských papírů"" (v Mittheilungen aus den kónig. techn. Versuchs-anstalten, Berlin 1888) a částečně J. Wiesnera: Mikroskopische Untersuchung alter ostturkestanischer und anderer asiatischer Papiere, Wien 1902, nebylo mnoho dosud v novější době v tomto oboru pracováno, jali jsme se zkoušeti rozmanité druhy japonských papírů (počtem přes 250), hlavně co se týče jich složení. Při této příležitosti nalezli jsme některé způsoby rozlišování různých druhů vláken mikroskopicky, ano shledali jsme, že pomocí některých reagencií již pouhým zabarvením papíru dá se poznati jeho složení, tak asi, jako se poznává dřevní drť floroglucinem.
Největší obtíž působilo zaopatření zaručeně čistých vláken dotyčných rostlin a papírů z nich vyrobených. Díky rakousko-uherskému konsulatu v Jokohamě a papírnické stanici Gross-Lichtenfelde (Kón. techn. Versuchs-anstalten in Gross-Lichtenfelde West) obdrželi jsme obé.
Martens první důkladněji zkoušel vlákna moruše (kodsu), mitsumaty a gampi. Při mikroskopických zkouškách těchto tří druhů vláken pozoroval vlákna buď nebarvená, nebo differencoval je roztokem jodu v jodidu draselnatém, kterýž je poněkud různě barví, případně sloužilo mu při rozeznávání jich různé působení ammoniakálného roztoku mědi. Našli jsme, že při posuzování vláken přirozených i spracovaných v papír neb v látky, jest velmi dobrým zkoumadlem koncentrovaný roztok sirníku sodnatého na jedné straně a roztok jodu a jodidu draselnatého v koncentrovaném roztoku chloridu zinečnatého t. zv. činidlo chlorozinecnatojodové na straně druhé. Tu a tam též ammoniakalní roztok mědě (Schweizerovo zkoumadlo) sloužil nám k differencování určitých druhů vláken.
Máme za to, že studium vláken v Japonsku a v Orientu vůbec užívaných k výrobě papírů, jakož i způsobu výroby jich, z různých důvodů má pro nás interes.
Neboť jednak některé rostliny samy, neb jim příbuzné u nás též rostou, avšak nejsou užívány, jiné by se daly aklimatisovati alespoň v některých krajinách, jichž klima tamějšímu odpovídá. Ony, jimž by se u nás nedařilo, jako gampi, mitsumata, bambus, mohly by se k nám dovážeti (obdobně jako se dováží ramie) jako surovina neb polosurovina a zde teprve je zpracovati. Proč by se nemohlo naší moruše, jejíhož lýka se v Orientu k výrobě papíru užívá, i u nás k témuž účelu užíti, při čemž zároveň
XXVII.                                                  l* ﻿by se ku zvelebení hedvábnictví přispělo. Moruše papírnická byla již dávno na zkoušku na březích Rýna sázena, a shledalo se, že všude, kde jen trochu je krajina od severních větrů chráněná, se jí dobře daří.
Dále zdálo se nám zajímavjon srovnávati papír v různých dobách v Japonsku a Číně vyrobený; zejména nápadnou změnu lze pozorovati na složení a vlastnostech papírů ze zcela nové doby, kdy jednak začalo se užívati evropských surovin k výrobě papíru, jednak papír sám dle našich způsobů na velko v továrnách jest vyráběn.
Z nejstarších papírů zkoušeli jsme proužky, které jsme našli vetkané v čínských látkách, pocházejících ze 16. stol. (z průmyslového musea v Chrudimi), dále papíry ze starých knih a obrázků japonských (z Náprst-kova musea).
Uvedeme nejprve působení činidel} jichž jsme užívali ku poznávání druhů vláken v japonských a orientálních papírech a na konec výsledek zkoušek těchto papírů. Zkoušky tyto i veškerá ostatní pozorování prováděli jsme mikroskopem R e i c h e r t 14476 (ok = 3, ob = 7, tubus 160 ww, zvětšení = 525. V pojednání tomto jsou ovšem příslušné obrazy v textu o yz a tabulky o 2/s lineárně zmenšeny).
Působení sirníku sodnatého.
Pozorovali jsme, že dobrou pomůckou při rozeznávání rostlinných vláken, zejména v papíru jest nasycený roztok sirníku sodnatého (Na2 S. 9 aq) (cca 80 g ve 100 cms vody).
Tento roztok působí v některých případech na první pohled jako ammoniakálný roztok mědi a jako žíravý louh; mimo to, dá se vlákno zároveň snadno barviti nějakým umělým barvivem dehtovým ze skupiny barev sirných, jako jsou barviva immedialní, sulfogen, thiogen a j. Při používání těchto barviv jest nutno roztok chovati pečlivě uzavřený, poněvadž na vzduchu by se záhy oxydoval a vyloučila by se síra.
Jedná-li se o určení vláken v papíru pomocí roztoku sirníku sodnatého, pak se papír především, zvláště je-li silně klížen, v 5%ním louhu vyvaří, jak je pravidlem před každým mikroskopickým určováním vláken v papíru.
V obyčejném případě však, není-li množství klihu, resp. obtěžkadel a plnidel značné, stačí pouze roztok sirníku., aby se vlákno uvolnilo a od různých příměsí oddělilo. Vlákna vloží se na nějaký čas (odvislý od druhu vlákna) do nasyceného roztoku sirníku sodnatého. Preparát se pak obarví nějakým sirným barvivem. Zkoušeli jsme jich několik a seznali jsme, že z immediálních (Cassella et Co ve Frankfurtě) hodí se nejlépe immedialní nová modř (Immedial-Neublau). Ze sirných barviv továrny Leonhardt a spol. v Muhlheimu osvědčila se dobře thiogenová hned. Preparace musí býti co možno rychlá, aby se zabránilo oxydaci vzduchem.
Lépe jest rozpustiti sirné barvivo, ku př. již zmíněnou immedialní novou modř v nasyc. roztoku sirníku sodnatého. Takto získaným barevným
XXVII. ﻿roztokem se původní vlákno nebo papír zavaří (l—5 minut, dle toho, jak na to které vlákno roztok prudce působí).
Roztok ten se však na vzduchu časem rozkládá a proto je nutno chovati jej v lahvičkách uzavřených, co možno plných. Když se jím preparát obarví, přikryje se krycím sklíčkem a kapkou vody poněkud vymyje.
Je možno též napřed působiti roztokem sirníku sodnatého a pak obarviti vlákno roztokem sirného barviva v glycerinu. Způsob tento hodí se zejména ku přípravě preparátů stálých.
Zkoušeli jsme vedle jiných vláken, hlavně následující: len, bavlnu, konopí, jutu, ramii, manilu, adansonii, bambus, třtinu, moruši (bílou i japonskou čili kodsu), gampii a mitsumatu a shledali jsme, že zejména u těch, jež jsou lýkovými bunicemi dotyčných rostlin, lze tohoto reagenč-ííího prostředku s prospěchem užiti. Celkem podélné vrstvení silně vynikne, vlákno, poněkud zbobtnajíc, jeví se velmi plasticky a lumen svým silnějším nebo slabším zbarvením se od nejzevnější vrstvičky blány buněčné pěkně odráží.
Roztok sirníku sodnatého chová se právě opačně k rostlinným vláknům než ammoniakálný roztok mědi. On rozpouští napřed nejzevnější vrstvičku blány buněčné; potom teprve působí na vnitřek vlákna, který působením jeho zduří, tak že celé vlákno stane se přímější, tvrdší, neohebnější. Podélná struktura vystoupí znatelněji, zejména pak kolénka a příčné rýhy vyniknou.
Roztok sirníku sodnatého rozpouští rňzpié inkrustační látky a docílíme proto snadno čistého vlákna z papíru, jestliže jej se sirníkem po vaříme.
Vliv koncentrovaného roztoku sirníku sodnatého na jednotlivá
vlákna.
Moruše japonská (Broussonetia papyriferá).
M a r t e n s: Untersuchung japanischer Papiere (Mitth. aus den Kónig. techn. Versuchsanst. Berlin 1888.)
W i es n ér: Mikrosk. Untersuchung alter ostturkestanischer und anderer asiatischer Papiere, Wien 1902.
Wiesner: Rohstoffe 1902.
Hana u sek: Realencyklopaedie VII.
H a n a u s e k:  Erdman Kónigs Warenkunde.  1901. Leipzig.
H a n a u s e k: Technische Mikroskopie. Stuttgart 1901.
Herzberg: Papierpriifung. Berlin 1902.
Sirník sodnatý působí různě. Některá vlákna, asi ta se slabou zevní vrstvičkou, jím bubří jako vlivem Schweizerova zkoumadla, ona se silnější zevní vrstvičkou se jím pouze vyjasňují, struktura jejich se stává zřetelnější a původní sesvraskalost namnoze mizí. (Obr. la.)
XXVII. ﻿Moruše bílá (Morus alba).
Hanausek: Warenkunde.
Au ér: Ueber die Bastfaser d. Moraceae (Oesterr. botan. Zeit-schrift 1903).
Struktura vlákna, zejména podélná stává se vlivem tohoto činidla mnohem jasnější než u předcházející. Vlákna nebnbří, pouze se vyjasňují. (Obraz Ib.)
Edgeworthia papyrifera (Mitsumata).
M a r t e n s:  Untersuchung jap. Papiere.
Herzberg: Papierprufung.
Obraz 1.   Broussonetia papyrifera (a) a moruše bílá (morus alba) (b) v nasyceném  roztoku   sirníku   sodnatého. p = přirozené konce vláken.
Obraz 2. Edgeworthia papyrifera (mitsumata) (a) a Wicstrómia ca-nescens (gampi) (b) v roztoku sirníku sodnatého. p = přirozený konec vlákna; l = vlákno gampi vyvařené poněkud zředěným roztokem sirníku sodnatého; 2 = vlákno gampi v nasyceném roztoku sirníku sodnatého vyvařené.
Vlákna, bavlně podobná, sirníkem sodnatým nabubří po celé délce, ovšem nepravidelně, netvoří se tolik zaškrcených míst, jako jich vzniká působením ammoniakálného roztoku mědi. Lumen se stane nepravidelným, přirozené, laločnaté konce dva- i třikrát rozvětvené jsou krásně zřetelné. Veškeré svraštění zevní vrstvičky a příčné rýhy vlákna mizí. Pokožkové bunice, jež zhusta jsou vláknům přimíseny, působením tohoto činidla se poněkud zvětšují a ukazují zřetelně svou pravidelnou stavbu. (Obr. 2a.)
Wickstrómia canescens (gampi). Martens:  Untersuchung jap. Papiere. Herzberg: Papierprufung.
XXVII. ﻿Poněkud zředěný sirník sodnatý vyjasňuje vlákna, při čemž lze pozorovati, jak svraštění zevní vrstvičky mizí, čímž struktura vlákna stává se zřetelnou a kolénka jsou velmi dobře patrná.
Nasycený roztok, jaký byl u všech ostatních vláken použit, působí podobné jako ammoniakálný roztok mědi. Vznikají růžencovité tvary, kolénka bobtnají a lumen se rozšiřuje. Tvary tyto nejsou však tak pravidelné, jako ony, vznikající vlivem zkoumadla Schweizerova. Pokožkové bunice lýkové jsou jasné. (Obraz 2b.)
Bambus (Banibusa arundinacea a j.).
Wiesner: Mikrosk. Untersuchung alt. ostturkest. u. and. asia-tischer Papiere.
Charakteristickým znakem bambusu jsou parenchymatické bunice, četnými tečkami opatřené, které na rozdíl od třtiny cukrové, jinak bambu-sovým vláknům velmi podobné, mají tvar více méně elipsovitý, někdy
Obraz 3. Bambus (Bambusa arundinacea (a) a třtina cukrová (Saccharum offici-narum) (b) v nasyceném roztoku sirníku sodnatého. pb = parenchymatické bunice bambusu; pb na právo = útržky*síťovitých cév, pt = parenchymatické bunice třtiny.
zaostřený. Těchto teček je též počtem mnohem více. Činidlem tímto stávají se bunice jasně zřetelné. Též struktura vláken je dobře patrná."" (Obr. 3a.)
Třtina  cukrová (Saccharum officinarum).
H a n a u s e k: Technische Mikroskopie.
Chová se v nasyceném roztoku sirníku sodnatého jako bambus. Parenchymatické bunice mají tečky kruhovité a je jich mnohem méně než u bambusu. (Obraz 3b.)
Manila (Musa textilis, m. paradiasica a j.).
Wiesner: Rohstoffe.
Hóhnel: Mikroskopie der techn. vervvendeten Faserstoffe.
Hanausek: Realencyklopaedie VI.
Hanausek: Warenkunde.
Hanausek: Technische Mikroskopie.
Herzbcrg: Papierprufung.
XXVII. ﻿8
Obraz 4.   Manila (Alusa tcxtilis) (a) a ramié  (Eoehmcria nivca) (b) v nasyceném roztoku sirníku sodnatého.
Dálen u. D r. W i s b a r: Mit-theilungen aus den Kón. techn. Ver-suchsanstalten Berlin, 1902. ! J3 Vlákna jsou dvojího druhu: tenko-sténná a tlustostěnná. Tenkostěnná roztokem sirníku sodnatého bubří na tvary podlouhlé, válcovité se zřetelným vrstvením. Lumen jest súženo. Vlákna tlustostěnná mění se jím v pravidelné kulovité tvary s lumen, v místech zbubřených rozšířeným a se shrnutou zevní vrstvičkou na místech zaškrcení. Některá vlákna se vůbec nemění. Pletivo lýkových bunic je zřetelné a jasné. (Obr. 4a.)
Ramié (Boehmeria nivca a b. tenacissima. Chinagras). E. Fremy: Chimie végétale. La Ramié.  Paris 1886. Grothe: Chinagras u. Nesselfasern. W i e s n e r: Rohstoffe.
Hassack:   Die Ramié, ein Rohstoff der Textilindustrie.  (Jahres-bericht d. Handelsakademie, Wien,  1890.) Hana u sek: Warenkunde. Hanausek: Technische Mikroskopie. Hanausek: Realencyklopaedie II.
Wiesner:    Mikrosk.  Untersuchung alter ostturk. u. and.   asiat. Papiere.
Působení nasyceného roztoku sirníku sodnatého jest charakterisováno těmito úkazy: Na vláknu zjeví se velmi pěkné podélné vrstvení. Kolénka zmizí. Rýhy příčné jsou nepatrné a oje'dinělé. Sirník sod-natý patrně rozpustí zevní vrstvu blány. (Obr. 4b.)
Adansonia (Adansonia digitata].
Herzberg:   Papierpriifung.
Dálen u. D r. Wisbar: Mitth. aus den kón. techn. Ver-suchsanst. Berlin 1902.
Roztok sirníku sodnatého pů-
sobí podobně jako ammoniakálný roztok mědi. Vznikají krásné plastické tvary se zřetelným nepravidelným lumen. Tvary tyto jsou
Obraz 5. Adansonia digitativa (a) a. juta (Cor-chorus olitorius) (b) v nasyceném roztoku sirníku sodnatého. k = v pravidelné záhyby shrnutá zevní vrstvička; p = přirozený konec vlákna.
XXVII. ﻿9
stáhnutou zevní vrstvičkou blány zaškrcené.    Smrštěná zevní vrstvička blány je v příčné pravidelné záhyby složena.   (Obr. 5a.)
Juta (Č oř chorus capsularis a c. olitorius).
W i e s n e r: Rohstoffe.
H ó h n e 1: Mikroskopie.
Hanausek: Warenkunde.
Hanausek: Technische Mikroskopie.
Hanausek: Realencyklopaedie V.
Herzberg: Papierprufung.
Dálen u. Wisbar:   Mitth.   aus den. kón. techn. Versuchsanst. Berlin.
Struktura vlákna vlivem tohoto činidla je jasnější, zejména podélné vrstvení   je   patrno;   příčné  čáry,   svraskalou zevní vrstvičkou utvořené, mizí. Vlákno se mírně rozšíří. Lumen zachovává svůj nepravidelný tvar, ale není již tak plastické.  (Obraz 5b.) Len.
Vlákna lněná v roztoku tomto ztratila téměř úplně kolénkovi-tost a příčné svraštění. Za to ale vynikla podélná struktura. Jest viděti zřetelně jednotlivé vrstvy, soustředěné s lumen, které jest pravidelné. Na některých, asi slabší, nebo porušenou, zevní vrstvičkou opatřených místech elipsovitě rozšiřuje.
Obraz 6. Len (a) a bavlna (b) v nasyceném roztoku sirníku sodnatého.
vlákno   se
(Obraz 6a.
Bavlna.
Vlákna   vlivem   sirníku sodnatého se   rozšiřují,   čímž   stává  se   jejich   struktura   jasnější.    Některá vlákna elipsovitě bubří.  (Obraz 6b.)
Konopí.
Působením nasyceného roztoku sirníku sodnatého jednotlivé vrstvy vlákna vyniknou a kolérika stanou se zřetelnějšími. Na změnu rozměrů vlákna činidlo toto vlivu nemá.
Cellulosa.
Vlákna se částečně rozšiřují. U slámové cellulosy vidíme kolénka vystouplá, lumen jasně rýsované, jakož i pro slámu charakteristické bunice parenchymatické s tlustými stěnami a kruhovitými póry (tečkami). Mřížo-vitá struktura, zvláště u cellulosy ze stromů, jak jehličnatých, tak i listnatých a dvojnásobné i jednoduché kruhovité tečky vynikají přesnými konturami.
XXVII. ﻿10
Tedy i na cellulosu působí reagens toto tak, jako na ostatní vlákna: vyjasňuje a působí mírné zvětšení. (Obraz 7.)
Působení činidla chloro-zinečnato-jodového.
Příprava roztoku toho jest známá, jakož i působení na některá vlákna. Herzberg ve svém ,,Papierprůfung"" udává barevné reakce vláken s tímto činidlem, ale kromě barvy nezmiňuje se o tom, jak Dálen a Wisbar ve svém pojednání o jutě udávají (Mitth. aus den kónig. techn. Versuchsanst. Berlín, 1902.: Jutě, Manilla u. Adansonia), že zevní vrstva blány buněčné vlákna zpravidla jest jinak zbarvena než vrstvy vnitřní a že se vlivem činidla tohoto obyčejně smršťuje a tím že celkovou tvářnost vlákna mění.
Totéž jsme pozorovali my nejen na jutě jako Dálen a Wisbar ale na všech zkoušených vláknech, zejména japonského původu. První, kdo zkoumal japonské papíry a při tom i suroviny k jich výrobě sloužící, byl M a r t e n s, jak jsme již dříve podotkli. Při pracích svých však ani on ani W i e s n e r činidla chlorozinečnatojodového neužil. Herzberg v knize již jmenované (Papierpru-fung) zmiňuje se sice ve stati ,,Seltener vorkommende Fasern"", že činidlo toto barví vlákna japonských papírnic-kých surovnin, ale odbývá je nesprávným údajem, že se barví modře a modročerveně.
Pokusy a zkoušky naše měly výsledek jiný. Shledali jsme, že pouze vlákno kodzu barví se tak a to ještě jen tenkrát, je-li čisté. Jinak barví se špinavě hnědě. Zevní vrstva buněčné blány těchto tří druhů vláken barví se modře (u gampi špinavě modře) a samozřejmě i její útržky, které často v papíru nalézáme. (Tabulka L, obr. 1.)
Mitsumata barví se šedě, šedě žlutě a je-li zbavena zevní vrstvičky, má nuanci žlutou (Tabulka, obr. 2.), gampi pak barví se žlutě, ojediněle šedě. (Tab. obr. 3.)
Lumen bývá často světlejší nebo temnější.
Mimo toto charakteristické zbarvení vláken výše jmenovaných pozorovali jsme i ono příčné svraštění zevní vrstvičky, které Dálen a Wisbar
Obraz   7.    Cellulosa  slámová  v  nasyceném  roztoku  sirníku  sodnatého vyvařená.
XXVII. ﻿11
pozorovali na jutě, u všech tří druhů japonských vláken. Příčné čáry svraštěním vzniklé jsou obyčejně modravéšedě zbarveny a mění někdy úplné tvářnost vlákna, což zejména patrno u Edgeworthie, jejíž vlákno účinkem činidla chlorozinečnatojodového stává se podobným vláknu gampi. Liší se však od něho zbarvením celkovým. Přirozené konce vláken stávají se zřetelnějšími a jsou často poněkud zbubřelé.
Z uvedeného je patrno, že lze působením tohoto činidla velmi snadno rozeznati vlákna japonského původu nejen mezi sebou, ale i od vláken cizích, jim podobných, připomeneme-li si známé barevné reakce vlivem chlorozinečnaté reagencie na vláknech vznikající. Tak kodsu, jež jest lnu a konopí podobné, liší se od jich vinnočerveného zbarvení svým zbarvením modrým nebo fialovým, mitsumata bavlně, ve stavu původním, velice podobná, liší se od této nejen svou barvou, ale i příčným svraštěním zevní vrstvy buněčné, jež u kutikuly bavlny jest téměř bezvýznamné a gampi jutě podobné liší se taktéž svou barvou, ač jsou některá surová vlákna juty též žlutě zbarvena. I příčné svraštění zevní vrstvy buněčné nastává u juty vlivem tohoto činidla. Ostatně stane-li se takový případ a jsme-li v pochybnostech, máme-li před sebou vlákno juty či gampi (ač juta zřídka kdy do papíru přichází), užijeme reakce zkoumadlem Schweizerovým, jež na jutu valné nepůsobí, gampi však velmi rychle mění na krásně rů-žencovité tvary, které známy byly již Martensovi. Též florogluciněm poznáme snadno gampi od juty, poněvadž tato, obsahujíc něco látek zdřevna-tělých, poněkud jím červená, kdežto gampi se nemění.
Roztoku chlorozinečnato jodového lze užiti též ku makroskopickému poznání suroviny, z níž papír jest vyroben, tak jako se užívá roztoku floroglucinového nebo síranu anilinového ku poznání dřevní drtě. Po delším nebo kratším působení kapky činidla tohoto na papír vystoupí ona barevná nuance, se kterou se dotyčná surovina barví. Je-li papír vyroben ze dvou nebo více druhů vláken, jest posouzení pouhým okem nesnadné a jest nutno ku pomoci vzíti si lupu.
Tak barví se papír vyrobený:
Z kodsu — fialově, z mitsumaty — špinavě hnědě až žlutě (je-li úplně čistá, namodrale); z gampi —žlutě, šedě; z bambusu —-hnědožlutě; z cellulosy— modře; z hadrů (len, bavlna) —-vinnočervené; z ramie— vinno-červeně a z dřevní drtě — jasně žlutě.
Zkouška tato jest nejistá, je-li za klížidlo použit škrob, poněvadž s činidlem reaguje barevně (modře).
Dříve ještě než přistoupíme ku vypsání výsledku zkoušek některých japonských papírů, jsme nuceni podotknouti, že bylo nám častokráte užiti k vůli přesnému stanovení druhu vlákna roztoku-mědnato ammo-niakálného, zvaného Schweizerovo zkoumadlo. Účinek tohoto zkoumadla je u všech vláken znám, japonská vlákna zkoušel jím již Martens. Mikro-
XXVII. ﻿12
skopické pozorování vláken při použití tohoto zkoumadla je stiženo tím, že vlákna jsou bezbarvá a kontury jich stávají se, působením tohoto zkoumadla, nejasnými. Abychom si pozorování usnadnili, barvili jsme preparáty po ukončeném působení tohoto roztoku 5%ním vodným nebo lihovým roztokem pyrogalolu. Tím vlákno se zbarví na hnědo a odstra-níme-li přebytečný, hnědý roztok pyrogalolu tím, že preparát kapkou vody vymyjeme, získáme preparát stálobarevný, na němž bez námahy očí můžeme pozorovati různé detaily, které by nám jinak unikly. Jest však třeba při přípravě takových preparátů zachovati následující postup: Nejprve necháme na vlákna, ať původní, či ze tkaniny nebo papíru pocházející, působiti Schweizerovo zkoumadlo až vyvoláme žádoucí změnu vláken, načež je zbarvíme zmíněným již roztokem pyrogalolu, k němuž před použitím se přidá kapka ammoniaku a nechá se chvíli na vzduchu, aby zabarvení okysličením patřičně bylo vyvoláno. Na to se přikryje krycím sklíčkem a vodou jako obyčejně vymeje.
V následujícím uvádíme výsledky zkoušek 70 papírů:
1.  Papírové proužky postříbřené, ze tkaniny vyňaté. Vlákna dobře splstěná,   místy   různé   tloušky,   dle   reakcí   a   charakteristických   znaku z rostliny Broussonetia papyrifera (kodsu). Vzorek pocházel z průmyslového musea v Chrudimi, rovněž i následující,
2.  který ve tvaru postříbřených proužků nalézal se ve tkanině. Dle charakteristických pokožkových bunic nalezeno, že vyroben byl z bambusu.
Oba vzorky jsou ze stol.  16.
3.  Papír z knihy japonské z r. 1754. Vlákna jsou z kodsu, lepidlem jest rýžový škrob.
4.  Papír z knihy z r. 1787 jest vyroben též z vláken kodsu a lepen škrobem rýžovým.
5.  Papír z čínské knihy z r. asi 1800—1820, velmi ohebný a pevný, vyroben jest z vláken mitsumaty.
6.  Papír z japonské knihy (18. stol.) vyroben jest z mitsumaty.
7.  Též z japonské knihy o něco starší předešlého z kodsu. Novější papíry z 19. stol. obsahují velmi často cellulosu a dřevní drť.
8.  Modrý papír, s měděným leskem, barveny indigem, pocházející z r. 1850—1860 byl připraven z čisté kodsu.
9.  Papír z r. 1870, z japonské knihy, byl vyroben z vláken mitsumaty a kodsu.
10.  Kreppovaný, potisknutý papír též z r. 1870 byl vyroben z Čisté kodsu.
11.  Papír z japonské knihy z 18. stol. Vlákna jsou podobná konopí: ramié.
Následuje stručný přehled o výsledcích zkoušek některých vybraných papírů, přímo z Japonska od firmy Ichikawa v Jokohamě, nebo ze skladu H. Saengera v Hamburce pocházejících. Původ jiných bude označen
XXVII. ﻿13
až při popisu vzorku. U těch, od nichž jsme měli dostatečně velký vzorek, provedli jsme též zkoušku pevnosti.
12.   Papír zvaný „Hanshi"". Zkoušeli jsme pět druhů tohoto papíru a sice dva dle starého způsobu vyrobené, totiž ručně a tři dle způsobu nového, strojní výroby.
a)   I. druh (dle starého způsobu) jest nažloutlý, průsvitný a měkký. Nechrastí, jest bez lesku, roztržen, na útržku dává dlouhá vlákna. Vyroben jest z kodsu  (něco gampi). Pevnost ve směru výroby = 6,11 km  (délka trže); proti směru výroby = %,]7 km (délka trže);   při tloušce papíru = 0,076 mm.
b)   II. druh (dle starého způsobu) je o něco světlejší než prvý a pravidelnější.  Jest vyroben z kodsu  (něco gampi); vedle těchto jest patrná cellulosa ze dřeva stromu jehličnatých. Papír tento není tak pevný jako prvý.   Pevnost  ve  směru  výroby = 5,175 km  (délka  trže);   proti  směru výroby = 2,07 km (délka trže); při tloušce = 0,070 mm.
c)   l. druh papíru „hanshi"", dle nového způsobu vyrobený, je bílený, nelesklý,   poněkud  hladký.  Vyroben  jest  většinou  ze  slámové  cellulosy a z vláken mitsumaty. Sláma jest rýžová. Pevnost je oproti papíru dle starého způsobu značnější:
Ve  směru  výroby = 8,196 km (délka trže),   proti směru  výroby = 5,610 &w (délka trže); při tloušce 0,0475 mm.
d)   II. vzorek moderního hanshi je o něco slabší než L, má vlákna kratší, je průsvitnější a poněkud chrastí. Složen jest z cellulosy dřevní (stromů jehličnatých)  a z vláken mitsumaty.  Tu a tam něco cellulosy slámové.
Pevnost ve směru výroby = 7,10 km (délka trže); proti směru výroby = 4,84 km (délka trže); při tloušce 0,031 mm,
e)   III. druh je nejmodernější, ale též nejšpatnější. Má žlutý nádech, je o něco hrubší než předešlé. Co do složení rovná se hanshi II. (d): cellulosa dřevní i slámová a trochu mitsumaty.
Pevnost je nepatrná: ve směru výroby = 2,83 km (délka trže);   proti směru výroby = 1,32 km (délka trže); při tloušce 0,046 mm.
13.  Hosho je japonský papír, z čistého vlákna kodsu vyrobený. Vyrábějí ho ve třech druzích, které se od sebe liší úpravou.
a)   l. druh, hrubý má pevnost ve směru výroby = 4,303 km (délka trže); proti směru výroby = 1,392 km (délka trže); při tloušce 0,138 mm.
b)   II. druh, poněkud jemnější.
Pevnost ve směru výroby = 3,591 km (délka trže); proti směru výroby = 0,987 km (délka trže); při tloušce 0,1 mm.
c)   III. druh, nejjemnější:
Pevnost ve směru výroby = 3,422 km (délka trže); proti směru výroby — l,190&w (délka trže); při tloušce 0,113 mm.
XXVII. ﻿14
14.   Tengujo,  hedvábný papír,  neplněný, neklížený, jemný a průsvitný.  Zkoušeli jsme  šest  druhů,  různými vzorky  potisknutých.   Jsou vyrobeny z kodsu, k němuž je přidáno něco cellulosy, slámové i dřevní.
15.   Tonsijaku,  tuhý,  lepenkovitý papír  0,41 mm tlustý,  na jedné straně zelený, s velkými, rozházenými, tuhovými čtverečky, je vyroben z gampi a mitsumaty.
16.  Gampi (kopigami) jest jemný, obláčkovitý papír, v rukou chrastící, průsvitný.
I. druh, žlutý, jest vyroben z gampi.
II. druh bílený obsahuje vedle ~/3 vláken gampi, Y3 vláken cellulosy ze slámy rýžové.
17.  Tschi-kushi, žlutý, tenký, obalový papír; vyroben jest z bambusu
(něco cellulosy).
18.  Insatzu, od firmy H. Saen-ger v Hamburku,  jest tuhý,  nažloutlý papír složený ze stejných dílů gampi a mitsumaty.    Pevnost ve směru výroby = 8,6 km (délka trže).
19.  Hankiri.
a) l. druh vjnroben jest z gampi a slámové cellulosy.
6) II. druh obsahuje vlákna gampi, mitsumaty a něco cellulosy (slámové i dřevní.).
c) III. druh je vyroben z vláken gampi (2/3) a mitsumaty (1/3).
20.  Balící papír, do něhož je vtlačena zelená kůra, jest vyrobený nejspíše ze starých papírů. Obsahoval hlavně vlákna gampi
a mitsumaty, vedle toho též drť dřevní a cellulosu (slámovou  i  dřevní).
21.  Z téhož skladu, velmi pevný? červený papír ručně připravený: kodsu.
22.  Papír se vtroušenými kousky perletě: kodsu a gampi.
23.   Hedvábný papír čís.   106.,  žlutý,  obsahuje vlákna mitsumaty a gampi. (Obraz 8.)
24.  Hedvábný papír (Tissue-Seiden): kodsu.
25.   a)   Modrý  papír se  vtlačenými  bílými,   hedvábnými  nitkami: gampi a cellulosa slámová.
b)  Žlutý  papír s hedvábnými nitkami  a kousky  tepaného  zlata: stejné složení.
Obraz 8. Hedvábný papír č. 106 v nasyceném
roztoku  sirníku   sodnatého  vyvařený,    a =
vlákno gampi;   b = vlákno mitsumaty.
XXVII. ﻿15
26.  Světlehnědý papír se vtlačenými, modrými, hedvábnými nitkami a žlutými, tenkými, slídovými kousky. Vyroben jest z odpadků a drtě. Obsahuje: dřevní drť, cellulosu a hadry (len, bavlna a j.).
27.  Šedý, ručně vyrobený papír s bílými skvrnami: mitsumata (Y2) a gampi (V2).
28.  Červeně zbarvený papír; na jedné straně vtisknuta bílá papírová kaše. Jest silně plněný.
Moderní papír vyrobený z hadrů (len a bavlna).
29.   Shifu.  Jemný, bílený papír, s krajovým ornamentem. Jest ve 3 druzích, barvou se poněkud lišících. Vyroben je z hadrů (bavlna a len), něco vláken z kodsu.
30.  Ozdobný papír. Má nalepeny ve způsobe jednoduchého pasového ornamentu jemné, dřevěné pásy. Vyroben jest z cellulosy a hadrů.
31-—47. Zkoušeli jsme 16 vzorků ozdobných, tapetových papírů. Byly silně plněny, leskle bíle, nejspíše rybí bělí, některé t. zv. perlovou essencí nebo jemně mletou slídou potisknuty.
8 vzorků vyrobeno bylo z cellulosy slámové (rýže), gampi, mitsumaty, kodsu, hadrů a drtě dřevní, u druhých 8 vzorků konstatovali jsme jen dřevní drť (jehličnatých stromů), cellulosu (slámovou i dřevní) a hadry. Prvních osm vzorků při roztrhnutí skytalo útržky s dlouhými vlákny, kdežto u druhých jich vůbec nebylo.
Ze skladu Saengerova zkoušeli jsme též různé napodobeniny kůže.
48.  Na jedné straně hnědá, na druhé světle žlutá č. 3002, vyrobena jest z krásně splstěných vláken gampi.
49.  Na jedné straně modrá, na druhé hnědá, vyrobena jest ze všech možných odpadků. Konstatovali jsme ponejvíce hadry (len, bavlna, juta), dále gampi, cellulosu (dřevní i slámovou) a drť.
50.  Vzorek na jedné straně hnědý, na druhé špinavě žlutý, má totéž složení co předešlý 49.
51.  Vzorek, červený, jest vyroben též z odpadků. Převládají hadry, gampi a slámová cellulosa.
52—55. 4 vzorky napodobenin kůže, zelený, černý, hnědý a červený, vyrobeny jsou též z hadrů a juty, gampi a cellulosy.
56.   Jeden   trojbarevný   vzorek,   asi   domácí   napodobenina,   složen jest ze všech možných odpadků. Bylo lze konstatovati hadry (i vlněné), jutu, drť a cellulosu.
57.   Popela vy  vzorek,  s  drobným  barevným tiskem,  vyroben jest z hadrů a cellulosy.
58.  Imitace kůže, zeleně natřená, na druhé straně žlutá, ze vzorku přiloženého k dílu ,,Japan"" od Reina: kodsu a cellulosa.
59.  Hrubý papír z hrubě splstěných vláken, s kousky kůry, sloužící ku výrobě papírových motouzů. Vyroben jest z kodsu.
Získán z Náprstkova musea.
XXVII. ﻿16
60—62. Tři vzorky balících papírů, zvaných Chirigami, též z Ná-prstkova musea. Jsou vyrobeny ze starého papíru a obsahují části kůry, celé kusy provazů z juty, ale žádnou dřevní drť, za to dosti slámy.
63. Průsvitný papír, originelní, živou barvou zdobený ( z Náprstkova musea). Bylo lze konstatovati hlavně ramii vedle cellulosy z rýžové slámy.
64—65. Dva vzorky žlutých papírů balících, z nichž světlejší též ku výrobě motouzů bývá užíván. Oba vyrobeny jsou z barnbusu. (Tabulka, obr. 4.) (Náprstkovo museum.)
66.  Vzorek papíru hedvábného, sloužícího k výrobě motouzů, obsahoval vlákna kodsu.
67.   Jiný vzorek papíru, k témuž účelu sloužícího, obsahoval vedle vláken kodsu, též mitsumatu.
Vedle zde uvedených papírů zkoušeli jsme ještě přes 100 různých druhů.
68—70. Tři silně kližené papíry, ozdobené vodními značkami, ze skladu H. Saengera, Hamburk, dle barev: bezbarvý, zelený a růžový, jsou vyrobeny ze stejných dílů gampi a slámové cellulosy.
XXVII. ﻿B. šetlík a V. Krupař:   Japonské papíry a vlákna k jich výrobě užívaná.
Obraz 1.
Obraz 2
Obraz 3.
Obraz 4.
Výklad tabulky.
Obr.  L: Papír z vláken kodsu vyrobený.
Obr. 2.: Papír z vláken mitsumaty.
Obr. 3.: Papír z vláken gampi.
Obr. 4.: Papír z bambusu.
V činidle chlorozinečnatojodovém (Zn C/2 + K J + J).
Rozpravy České Akademie II. třídy. Ročník XVI. Číslo 27. ﻿*"
