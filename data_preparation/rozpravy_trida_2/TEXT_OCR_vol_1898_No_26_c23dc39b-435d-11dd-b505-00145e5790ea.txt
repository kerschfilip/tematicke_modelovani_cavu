"","x"
"1"," ﻿ROČNÍK VII.
TŘÍDA  II.
ČÍSLO 25.
Poznámky k mikroskopické anatomii delfína.
(Delphinus delphis).
Podává MUČ.  Zdeněk   Bouček,
demonstrátor ústavu.
[Z  ústavu  normální   anatomie  professora  Janošíka.] (Z   materiálu  získaného   za  podpory  z   fondu  Šíchova.)
[S tabulkou.] Předloženo dne 24. června 1898.
Z cesty po Norsku opatřen byl četný materiál, jehož upotřebeno též k této práci.
Úkolem jejím není řešiti přímo otázky, jež vznikly jmenovité při mikroskopickém ohledávání Cetaceí, nýbrž tuto prostě se podávají fakta, jež nalezena byla.
Z literatury hlavně použito   práce Rappovy l) a novější Weberovy.2)
Autorové pojednávající o zažívacím traktu Cetaceí věnovali pozornost svou hlavně žaludku jednak čistě jen na popis se držíce, jednak komparativní studia konajíce jak v řadě Cetaceí tak vzhledem ku složenému žaludku přcžvykavců.
My podáme rovněž toliko popis a sice celého traktu souborné. Předně několik slov o makroskopických poměrech.
V dutině ústní nápadno jest, že nevidíme papill u jiných ssavců již pouhým okem viditelných, takže jazyk jest úplně hladký (ani foliatae nejsou).
Sliznice oesophagu jest bez řas, v proximálních partiích vůbec úplné hladká, před ústím do rozšířeniny četnými mělkými rýhami v malá políčka rozrytá. Tento vzhled má i sliznice v
*) Rapp: Beitráge zuř Anatomie und Physiologie der Wallfische. — Meckels Archiv fůr Anatomie und Physiologie z r. 1830. Sv. 13. Sv. 13. Str. 358—368.
'-) Weber: Anatomisches uber Cetaceen.— Morphologisches Jahrbuch (Gegenbaur) z r. 1888. Sv. 13. Str. 614—653.
R 02 pra vy : Ročn. VII.       26.
XVI. ﻿I. oddělení žaludku, takže již makroskopicky shledáváme potvrzeno již staré mínění, že jedná se tu o pouhou vychlípeninu oesophageální. Její fysiologický význam vykládá Rapp, jako by to byl jakýsi macerační re-servoir, neboť nalezl tam sice maso i s kostmi, ale maso bylo již od kostí úplně odchlíplé ano i úplně holé kůstky našel, kteréžto bývají zase vy-vrhovány, neboť je skutečně nalezl v dutině ústní. — Připomenuto budiž ještě, že oesophagus jest oddělen od vlastního žaludku, takže potrava polknutá musí všechna nejprve přijít do tohoto oddělení a pak teprve putuje dále, takže již z toho možno vyloučit, že by se tu jednalo o jakési přežvykování, alespoň nemožno, aby se dalo tak, jak v přežvý-kavců našich.
Oddělení II. jest uzavřeno proti prvému vysokou řasou sliznice jejížto strana odvrácená jest ještě oesophageální, přivrácená již však má charakter oddělení tohoto. Sliznice jest vysoká, hebká, tvoříc množství vysokých řas. — Úzkým otvorem vnikneme do
III.  oddělení, jež jest velice kraťounké a jak se z Webera dovídáme, nazván od Murie-ho velice trefně »communicating passage«, útvar obdobný u jiných Cetaceí nalezený. Ono tvoří oblouček, jehož konkavita jest vystlána několika vysokými podélnými řasami sliznice.
IV.  oddělení presentuje se nám jako roura dosti široká, stěn slabých, sliznice bezřasé,   nevysoké,  jež dvakráte   se ohýbajíc  tvoří na svém   konci slepou rozšířeními,  která ve své   postranní   stěně chová   úplně úzký   otvor vedoucí do
další rozšířeniny (V. oddělení, jak později dokážeme), nepříliš rozsáhlé a opět se sužující asi na malík — a na to následuje střevo.
K vůli úplnosti uvádíme ještě faktum již známé, že totiž coecum i processus vermiformis v té formě, jak jinde je vídáme scházejí, a my pozorujeme tuto část roury zažívací jako velice dlouhou (což u dravců není obvyklé) rouru stejného kalibru i stejného vzhledu makroskopického.
Mikroskopické ohledání nás poučuje o následujícím.
Epithel dutiny ústní jest vrstevnatý dlaždicovitý, na hrotu jazyku vidíme nápadné zrohovatění až s vakuolisací. Na spodině dutiny ústní i na jazyku v partiích předních jsou vysoké papillae conicae, jež na kořeni a vůbec v zadních partiích ústní dutiny skoro o polovičku se zkracují. — Na jazyku tuhé vazivo sliznice přechází direktně ve vrstvu svalovou, kdežto na spodině jest mezi obojí uloženo podslizniční vazivo řídké a na tuk bohaté. — Všude jest hojnost cév i nervů.
Zvláštní charakter mají žlázky. Vidíme jmenovitě velice zřetelně na praeparátech, kde zasažen i vývod, že upomínají velice živě na žlázky alveo-lárního typu. Vývod počíná ve žlázce velice ze široka právě tak, jak to pozorujeme u čistých žlázek alveolárních. Jenže konečné váčky nejsou jen čisté alveoly, nýbrž my pozorujeme, že na mnohých místech se jedná jen o pouhé tubuly. A tento charakter zachovávají žlázky všude, kde žlázový apparát byl zasažen a sice nejen v dutině ústní, nýbrž i ve faryngu. — Co
XXVI. ﻿se topografie uložení žlázek týče, tu připomínáme jen tolik, že v předu na př. na hrotu jazyka se nám na žádném praeparátu je nepodařilo zasáhnouti. Za to hojné jsou v partiích zadních, na kořeni jazyku i ve fa-ryngu. — Na přechodu do dutiny faryngeální nenalezli jsme zvláštního nakupení adenoidní tkáně upomínajícího na tonsillu.
Oesophagus nevykazuje mnoho zajímavosti. — Epithel rovněž dlaždi-covitý, papilly asi stejné jako na kořeni jazyku, avšak v partiích políčko-vatých opět se zvyšují. V mukose dosti tuhé uložena jest muscularis mu-cosae, avšak daleko chudší, než jak ji nacházíme na př. u člověka, skládajíc se ze slabých snopců sem tam toliko od sebe roztroušených. Pruhované svalstvo sahá dosti hluboko, neboť ještě po průchodu diafragmatem se s ním setkáváme.
Oddělení I. má tentýž charakter, jako distální čásť oesophagu: vrstevnatý epithel s vysokými papillami. — Žlázky jsem nenašel ani v oesophagu ani tuto.
Jako jinde tak i v tomto případě shledáváme úplně ostrý přechod do
oddělení II., vlastního žaludku. Na dotyčných řezech vidíme, jak náhle končí epithel dlaždicovitý, na to následuje několik málo (5—6) tubulů žlázek kardiálních, v nichž však přec, ovšem jen spoře tu a tam jest vtrou-šena buňka delomorfní. Žlázky fundální jsou velmi vysoké s buňkami delo-morťními poněkud nápadnčji do stěny tubulů zatlačenými. - Na řezech z distální ho konce oddělení tohoto zasáhnuty byly typické pylorické žlázy, ku konci mírně rozvětvené a o něco nižší nežli Žlázky fundální. — Vrstva svalová netvoří tu kontinuentní dvě vrstvy, nýbrž jsou tu asi poměry obdobné, jako u jiných ssavců, jest však silnější asi o polovičku než v partiích následujících.
Sliznice oddělení III., jak již pouhým okem vidno, podobá se velice sliznici v pylorické části právě popsané, jevíc stejnou hebkosť, barvu i řas-natosť. — A skutečně drobnohled jen dotvrzuje tuto identitu, ukazuje nám žlázky téhož charakteru, stejné výšky, jako pylorické žlázky právě popsané. I možno tvrdit na základě této úplné identity jak makroskopické tak i mikroskopické, že se tu jedná o zaškrcenou a ohnutou čásť pylorickou, jak to vídáme i u některých jiných ssavců.
Teď přicházíme ku oddělení IV. -- Porovnejme předně sliznice obou těchto sousedních partií makroskopicky: sliznice oddělení předešlého jest řasnatá, více zasedala a blíží se více žaludku vlastnímu svou tuhou konsistencí a přece zase hebkostí — kdežto sliznice oddělení tohoto je bezřasá, zažloutlá upomínajíc více na sliznici střevní. — Snad bychom mohli uvésti ještě něco. Totiž praeparáty z předešlého oddělení jevily všechny stejný stav zachovalosti formy tubulů i epithelu. Jinak však se chovají žlázky tuto. Máme totiž řezy z míst sobě docela blízkých a uchování elementů epitheálních je přec docela různé. Tak na př. poněkud proximálněji vidíme jen pouhou formu žlázek bez epithelu, avšak — a to nutno uvést — docela dobře zachovanou, nezohýbanou, takže můžeme každý tubulus v celém jeho průběhu
XXVI. ﻿pěkně studovat a z toho soudit snad smíme opět na to, že nebyl to různý vliv reagencií, neboť materiál fixován in toto, že nebyl to nějaký insult ze zevnějška: pomačkání při vyvrhování, transportu atd., jímž tyto epithelie vzaly za své, neboť zajisté by tím i celkový tvar tubulů býval deformován, nýbrž my smíme spíše soudit na hlubší příčiny spočívající v epithelu samém. Za to distálnéji máme epithel pěkně zachovalý. Ovšem o co se vlastně tu jedná, zda snad o různé řáse činnosti a tím o alterovanou resistenci epithelu, či snad vůbec o jiný charakter epithelu než v oddělení předešlém o tom rozhodovat nikterak nechceme — jisto je však to, že něco podobného v předešlém oddělení se nevyskytá, v oddělení tomto však až nápadnou měrou. — A jaký je vlastně charakter těchto žlázek? Pokud z oné partie zachovalé proximalnější možno soudit, jest charakter jejich docela obdobný pylorickým i co se epithelu týče i mírného rozvětvení na konci tubulů, ale jsou tyto žlázky, jak vidno i z oněch zbytků, nižší než-li předešlé žlázky pylorické.
O partii následující hleděli jsme si zjednat docela jasný názor, neboť bylo třeba rozhodnout, nejedná-li se snad o duodenum. I pořídili jsme si celou řadu praeparátů z mnoha a mnoha míst. Ale nález byl všude týž. Totiž žlázky zrovna takové jako jsme ve IV. oddělení popsali, submukosa prosta žlázek a rovněž klky se tu nevyskytují. Opíráme se tu sice o negativný nález, ale jelikož jsme partii tuto tak bedlivě prozkoumali, můžeme se cítit oprávněnými činit konkluse i z tohoto nálezu. Jelikož pak positivní nález nás poučuje o skladbě obdobné jako v oddělení předešlém, máme za to, že se tu jedná o V. oddělení žaludku.
Již ve súženině, ve kterou zakončuje V. část žaludková, pozorujeme úplně charakter střeva, jemuž hlavně nasvědčují klky. — Ale v submukose opět není ani stopy po žlázkách Brunnerských, ač pořízeny byly četné praeparáty, jak ze súženiny samé tak z míst v bezprostřední blízkosti i dalších.
Však střevo samo jeví docela differentní poměry než u jiných ssavců. — Anatomické poměry nedopřávají nám ani jednoho charakteristika ku rozlišení střeva tlustého a tenkého a proto podáváme tu popis, zdržujíce se úplně nějakého poznačování.
V partiích proximálních vybíhá sliznice v klky, jež však jsou nižší než na př. u člověka. — Žlázky jsou velmi široké, asi o polovičku širší než popsané pylorické, vystlané vysokým cylindrickým epithelem s jádry ba-sálně uloženými.
V partiích distalnějších mizí klky a zbývají jen žlázky a sice téhož charakteru, jak právě v části proximální popsáno.
Ku konci pak již makroskopicky pozorujeme nápadně stluštělou stěnu střevní. Drobnohled prozrazuje jako příčinu tohoto stluštění bobaté nakupení adenoidní tkáně, kterážto úplně do pozadí zatlačuje apparát žlázový — zjev podobný jako jinde v coecum a processus vermiformis vídáme. Tato čásť má stále ještě asi stejný kalibr jak proximální. — Než ponenáhlu
XXVI. ﻿střevo se sužuje, charakteru původního žlaznatého opět nabývajíc a zachovávajíc jej až k části konečné asi na malík stenčelé, kdež máme obraz docela jiný: Lumen jest vystláno dlaždicovitým epithelem, vazivo slizniční i podslizniční velmi bohaté, za to muscularis zredukována až na několik nepatrných snopečků hladkého svalstva při periferii.
Zrekapitulujme svoje nálezy na rouře zažívací:
1.  Na jazyku jsou jen papillae conicae.
2.  Žlázky   dutiny   ústní   upomínají   formou   vývodu   na   žlázky   typu alveolárního.
3.  Na přechodu do dutiny faryngeální není tonsilly.
4.  Oesophagus má na distálním konci vychlípeninu (t. z. I. oddělení).
5.  Žaludek vlastní (II. oddělení) jest docela typický a má zaškrcenou čásť pylorickou (III. oddělení).
6.  Na to následují IV. a V. oddělení se žlázkami charakteru pylori-ckého, ale nižšími.
7.  V proximální části střeva nenalezeny Brunnerské žlázky.
8.  Processus vermiformis a coecum nelze jako zvláštní oddíly rozpoznati (až snad na ono nahromadění adenoidní tkáně).
9.  Žlázky střevní jsou velmi široké a v celém střevě stejné.
10.  V   hořeních   partiích   střeva  nalézáme   klky,   ve   spodních   nikoli.
11.   Před   otvorem   análním  máme   čásť   střeva   vystlanou    epithelem vrstevnatým dlaždicovitým.
Pankreas nejeví ničeho zvláštního.
Parenchym jaterní jeví též svou obvyklou skladbu, buňky jsou hlavně jednojaderné. — Než na některých místech možno přec jen konstatovati lecco zajímavého. Pozorujeme totiž, že některé partie jater prostoupeny jsou celým systémem dutinek větších i menších, z nichž největší asi velikosti dosahují hrášku, jsouce odděleny od sebe slabými proužky substance jaterní a rozděleny docela teninkými páskami hmoty jaterní ve skulinky ještě menší. — Kdežto v partiích obyčejných buňky jaterní — vlastně jich jádra — jeví obvyklou affinitu ku barvivům jaderním (cochenille, hámateín), ztratila jádra buněk uložených v sousedství těchto dutinek svou tinkční mohutnost úplně, takže jádra lze těžce v partiích těchto rozeznati. — Dutinky samy pak většinou nejsou vystlány žádnou blankou ani zvláštním epithelem, nýbrž parenchym jaterní sám direktně tvoří stěnu sklípků těchto. — Význam této houbovité skladby i při usilovném pátraní po vysvětlení úplně osvětliti se nám přece nepodařilo. V jakýsi vztah ovšem to uvésti můžeme s tím faktem, že cetacei nemají žlučového měchýřku, ale podrobnějšího něco říci o tom nelze. Jen snad tolik, že spojení se žlučovody se konstatovati dalo. Jakési domněnce, že by se v těchto dutinkách žluč hromadila a že by ony byly jejím reservoirem, čemuž by nasvědčovala ztráta tinkční schopnosti jader, staví se opět v cestu, že máme ohromné partie úplné obvyklého charakteru.
XXVI. ﻿Mimo traktus zažívací všimneme si i jiných ústrojů.
Ledvina skládá se ze samých malých renkulů, kteréž všechny uloženy jsou ve společném pouzdru. Rozdělení na hmotu kortikální a medullární jest vyznačeno. — Glomeruli jsou jen v kortikální substanci. Kapilláry tvoří pleteň, jak u ostatních ssavců, kanálky stočené, kličky Heuleovy i sběrací kanálky mají své typické vzezření. Na mnohých místech pozorovali jsme řasínkový lem. Calix má epithel jednovrstevný nízkocylindrický až kubický.
Uretcr i mčchýř močový a — mimochodem podotknuto — i nadlcdvinka nevykazují podstatnějších zvláštních úchylek.
Ovarium jest zcela obdobné ovariím jiných ssavců. Na detailní skladbu vajíčka atd. nemůžeme zacházeti, jelikož konservace materiálu za tím účelem byla absolutně nemožná.
Lurnen Oviduktu (ovšem »lumen« sensu strictiori, neboť řasy sliznice úplně na sebe přiléhají) rozděleno jest v několik (5) hlubokých chobotů mohutnými podélnými řasami sliznice, a choboty tyto vysýlají opětně četné výběžky sekundérní do řas.          Epithel jest jednovrstevný cylindrický
a možno z jeho   charakteru  soudit,   že jednalo se o epithel  řasínkový. Ve stěně jest uložena silná vrstva cirkulérního hladkého svalstva.
Uterus (bicornis) nutno makroskopicky podrobněji popsati. -- Cornua uteri jsou asi 6 cm dlouhá, sploštělá dorsoventrálně, jich delší průměr měří asi 8 mm. Na řezu makroskopicky vidíme stěny na sebe úplně přiléhající, »lumen« hluboce laločnaté. Obě cornua sbíhají se pak ve společnou část! corpus uteri, jež v různých partiích má vzhled makroskopický úplně různý. Totiž my na počátku máme asi 12 ;;/;;/ širokou a asi \'$ cm dlouhou partii, jež na řezu jeví docela stejný obraz jako cornua uteri. Ale odtud počínaje vidíme, jak se děloha nápadně rozšiřuje, asi 2'5 cm v průměru nabývá, a celé lumen ohromnými řasami sliznice na hluboké vaky a záhyby jest rozděleno, jak z podélného řezu vidno. Tato čásť jest asi 3 cm dlouhá. Pozorujme jednotlivé tyto differentní partie pod mikroskopem:
Cornua uteri: Epithel jednovrstevný, cylindrický, nízký. — Vazivo sliznice tuhé. A do něho vidíme vbíhati známé žlázky uterinální, jevící jen z počátku lumen a v dalším průběhu se presentující spíše jako dva pruhy epithelu. — Velmi pěkně konformované jsou vrstvy svalové a sice jak vnitřní cirkulérní tak i zevní longitudinální. Vrstva cirkulérní jest silnější než longitudinální, ač přece snopce longitudinální tvoří vrstvu nepřetržitou.
Corpus uteri a sice partie první má zcela stejný charakter i mikroskopicky jmenovitě co se týče žlázek. — Ale nápadně differentní jest ona druhá část těla dělohy: popíšeme řez vedený celou cirkum-ferencí. Vidíme kruhovité lumen skoro úplně vyplněné mohutnou řasou sliznice. Rasa tato hlubokými choboty jest rozeklána a toliko po stranách vidíme silnější stěnu vazivou. — Menší řasy sliznice vidíme v celém obvodu a všechny prohlubinky mezi řasami těmito chovají množství jednoduchých tubulů žlázek mucinósních (jak z intensivní tinkce hámateinové-
XXVI. ﻿sekretu soudit možno). Tyto tubuly pozorujeme nejen v prohlubinkách těchto i v oněch velikých v popsané řase, nýbrž kde povrch mezi dvěma řasami jen poněkud jest širší, nalézáme je i tuto. — Zmíněná řasa podmíněna jest tuhým vazivem s hojnými snopci hladkého svalstva. — O vrstvě svalové nutno podotknout, že v této části úplně převládá vrstva cirkulérní, jež jest daleko silnější než v partiích předešlých, kdežto vrstva longitudi-nální jest zastoupena jednotlivými pruhy na periferii vrstvy kruhovité probíhajícími.
Vagína má svůj obvyklý vrstevnatý dlaždic ovitý epithel, sliznice skládá se z tuhého vaziva, v němž pozorujeme množství nervů i ganglií, což právě pro pochvu i jinde jest tak význačné.
Zevní genitalc nutno krátkými slovy makroskopicky popsati, jelikož nějakou analogisaci na př. s člověkem činiti jest úplné nemožno. — Dvě mohutné řasy kůže s okraji poněkud zahnutými uzavírají částečně dutinu, do kteréžto ústí i o otvor anální i genitální. Proximálně od otvoru análního vidíme vyvýšeninu asi 3/4 cm vysokou a asi 3 cm dlouhou, tvaru střechovi-tého, jež u své basis tvoří několik mělkých záhybů a přechází do okolí. Na svém povrchu jest pokryta epithelem vrstevnatým dlaždicovitým s vysokými, širokými papillami. Pod ním jest husté vazivo s četnými vlákny elastickými. Nápadné jest ohromné množství nervů, ganglií. Někdy se tu též setkáváme s útvary podobnými genitálním tělískům.
Uzlina lymphatická i slezina má své obvyklé vzezření.
Thymus má skladbu lalůčkovitou a mezi temně zbarvenými elementy lymphoidními (byloť to stadium lymphoidní) pozorujeme četné zarůžovělé buňky epitheliální ojedinělé, ve skupinkách i skupené v t. zv. tělíska Hassalova.
Kůži má delfín pigmentovanou i nepigmentovanou. Nikde na celém těle nenalezeno chlupů.
Corium jest tedy skladby velice jednoduché, jsouc prosto váčků vlasových i všeho apparátu žlázového. — Hustá a tuhá pars papillaris, elastickou tkaní velmi bohatá, vysílá papilly na všech místech těla velmi dlouhé a hustě při sobě seřaděné. — Rovněž pars reticularis skytá svůj obvyklý obraz. — Ještě dlužno připomenouti to, že na všech řezech z partií kůže barevné v koriu nikde nemůžeme dokázati ani zrníčko pigmentu.
Epidermis tvoří mohutnou vrstvu epitheliálních buněk s jádry dobře se barvícími, v nichžto jedno i dvě jadérka intensivně zbarvená rozeznáváme. Ovšem vrstva povrchní chová jádra slabounce nebo již vůbec se nebarvící. — Velice pěkné možno tu studovat žíhání, o němž četní již autorové pojednávají, avšak o jehož výkladu nikterak nejsou sjednoceni. Jedni na př. mluví o vláknité skladbě buněk (Ranvier, Kromayer), jiní je kladou mezi buňky, jako lymphatické kanálky (Herxheimer) atd. Protož my se omezíme na objektivní popis: Vzato bylo silné zvětšení a za východisko popisu bereme jádra:
XXVI. ﻿Nejhrubší jest toto žíhání v partii epidermis uložené mezi papillami, ale také nejřidší. Ono vřetenovitě ovíjí jednotlivá jádra, takže vidíme obraz takový, jakoby jádra byla uložena v žíhaném >pouzdérku«, jehož jednotlivé čárčičky přecházejí a souvisí s >pouzdérkem« jádra výše (ku povrchu) uloženého. Ve směru podélné osy kůže této souvislosti nepozorujeme.
Ve vyšších partiích strati germinativi jest žíhání velice jemňounké, husté, nejhustší v okolí buněk, na pólech jader jakoby propletené, kdežto větší spatia mezi jádry jen jsou řídce žíhána.
Konečně pod stratům corneum omezuje se žíhání toto jen na okolí jader a jsou tu již ostrůvky úplně homogenní.
Pigment, jak již zmíněno, omezen jest pouze na epidermis. Nejhustěji uložen jest ve vrstvách hlubokých, ale neschází ani ve vrstvách již se odlu-pujících. Uložení pigmentových zrníček jest konstantně polární a sice při pólu jádra obráceném ku povrchu. Ovšem, kde jest pigmentu velmi mnoho, obklopuje jádro úplně, avšak při hořením pólu přec jen jest nejvíce nahromaděn. Ve vrstvách méně bohatých na barvivo, tvoří poloměsíček dotyčný pól svou konkavitou objímající. — Jsou však místa, kde toto uložení kolem jader tedy na buňky omezené neexistuje, nýbrž vidíme zrnka pigmentová tvořit útvary s dlouhými výběžky, živě upomínající na buňky pigmentové, zabírající oblast' několika buněk. Jedná-li se tu skutečně o buňky pigmentové o tom nechceme rozhodovati. Pokud tomu pigmentace dovoluje možno žíhání konstatovat i na těchto místech.
Ještě se zmíníme o některých útvarech geneticky příslušejících ke kůži, totiž o víčku a o žláze mléčné.
Na víčku shledáváme kůži pigmentovanou bez brv i bez žláz.
Mléčná žláza se jevila jako žláza mladbunká, která nebyla dosud v činnosti. O skryté poloze bradavky i o fysiologii kojení měl již Rapp úplnou známosti, ba Rapp cituje vědomosti již Aristotelovy.
XXVI. ﻿Obr. 5.
^
Obr   6.
VÝKLAD OBRAZŮ:
Obr. 1. Dutiny v játrech při slabém zvětšení. Obr. 2. Část dutinky v játrech s přechodem ve žlučovod. Obr. 3. Příčný řez dělohou. Obr. 4. Část téhož řezu silněji zvětšená. Obr. 5. Schéma jednotlivých oddílů žaludku. Obr. 6. Schéma uteru a pochvy a) cornua uteri.
'} corpus uteri. A.—B. místo řezu pro obr. 3.   ':' ﻿* ﻿Bouček: Anatomie delfína (Oelphinus delphis.)
OBR. 4.
OBR. 1.
OBR. 3.
Rozpravy České Akademie (třída II,, ročník VII.. čís. 26.)
J.   VILÍM  CN. ﻿
"
