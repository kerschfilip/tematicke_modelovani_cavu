"","x"
"1"," ﻿ROČNlK VI.
TŘÍDA II.
ČÍSLO 10.
Histologie oka od Cryptobranchus japonicus.
(Z ústavu pro normální anatomii professora Janošíka.)
(S   tabulkou.)
Napsal  J.  Rejsek,
praeparator.
Předloženo  dne  6. února 1897.
Cryptobranchus (Van de Hoeven) patří mezi Urodela (Amphibia cau-data) a sice Ichthyoidea; zastoupen jest pouze dvěma druhy, z nichž jeden v Japanu, druhý pak ve východní Číně žije.
Naskytla se mi příležitost, že jsem obdržel laskavostí panf^prof. Deyla úplně čerstvý, ze živého zvířete pocházející materiál, který po vhodné konservaci bylo lze podrobiti mikroskopickému vyšetření. Zpracováno celé oko, zvlášť ale vzat zřetel ku bláně oční nejdůležitější, totiž sítnici. Při prohlédnutí mně přístupné literatury, nebylo mi možno ničeho nalézti v oku tohoto tvora, pouze skelet a vnitřní orgány doznaly zpracování a to hlavně makroskopicky. (Anatomii zpracovali: F. J. Schmidt, Q. J. Goddard a J. v. d. Hoeven holandsky 1864. J. Hyrtl 1865, a J. d. v. Hoeven Archiv Neerl 1866.)
Již z té příčiny, jak doufám, nebylo od místa uveřejnění této práce; jak později uvedeno bude, jest velice zajímavo chování se různých blan oka k. př. jen úchylka při stavbě sklery jest, pokud mi známo, ojedinělou v celé řadě tvorstva, zvláště pak v řadě urodel.
Podotknouti hodlám, že vyšetřoval jsem celé oko mimo nerv optický, který došel zpracování ve srovnávací anatomii nervu zrakového od prof. Deyla. Při klassifikaci urodel (Ichthyoideí) možno nám čísti, že oči schází úplně neb jsou nepoměrně malé, že nemají žádných víček očních, po případě jsou orgány tyto jen nepatrně (řasy kůže) zastoupeny.
Oči, námi zkoumané, jsou nápadně malé (pocházejí od zvířete skoro l tn dlouhého), tmavě pigmentované, rohovka je- silně vyklenuta. Studium
Rozpravy: Roín. VI. Tř. II. Č   10.
X, ﻿vnitra očního pomocí očního zrcadla nebylo možno provésti a to z té příčiny (jak níže uvedeno bude), že rohovka obsahovala v celém svém rozsahu velice široké, krví naplněné cévy.
Při ihakroskopickém ohledání oka shledáváme, že toto není, jak obyčejně bývá, kulaté, nýbrž že má podobu hruškovitou a sice v předu (rohovku) širší, do zadu pak se zužuje a přechází ve stopku, která tvořena jest nervem zrakovým, jenž jest nápadně tenký. Při ohmatu oka shledávám, že ono jest velice konsistentním, tvrdým, což by bylo možno jen tím vysvětliti, že některý z obalů očních, snad skléra, buď kosť neb chrustavkovité plátky, jak u jiných obojživelníků nacházíme, obsahovati bude. Rozměry oka za čerstva obnášejí ve vertikálním objemu 25 mm, délka oční osy (od předu rohovky do zadu k nervu zrakovému) 8 mm taktéž i osa příčná.
Hned po vyjmutí byly obě oči fixovány, a sice jedno dáno do tekutiny Miillerovy s přidáním kyseliny dusičné, druhé pak uloženo do alkoholu 96°/0. Po řádné konservaci a utvrzení rozříznuto jedno oko ve vertikálním meridianu a sice přesně v polovině (ve středu oční osy). Při řezu samém pocítěn velký odpor. Řez oka ukazuje nám zcela úchylný obraz od obyčejně stávajícího.
V obraze 1. vidíme reprodukci řezu příčného (frontálního) ve přirozené velikosti; tu shledáme nejdříve kroužek barvy modrošedé, úplně homogení (stejnorodý), jehož průměr obnáší 6 mm, tloušťka stěny tohoto kroužku jest as 2 mm. Průměr otvoru, jenž tento kruh uzavírá, jest taktéž as 2 mm, a v něm vidíme taktéž dva ale velice slabounké kroužky. Vzezření toto podmíněno tím, že jedná se o řez dvou blan, z nichž jedna tmavě zbarvena, druhá jen šedá jest. Na vnější straně prvé uvedeného modravého proužku vidíme ještě vrstvu as l mm tlustou, skládajícího se z řídčího vaziva.
Oko druhé rozříznuto po délce, totiž ve směru osy oční. Obraz tohoto řezu podává nám docela jiný vzhled (obr. 2.). Tento řez, jenž přesně středem bulbu veden, zasáhl vstup nervu zrakového na něm, kombinací s řezem předchozím frontálně vedeným lze poučiti se o vlastní konfiguraci oka. Oko není kulaté, nýbrž do zadu nápadně vytažené; ona šedá, stejnorodá hmota (skléra chrustavkovitá, jak později uvedu) má v zadní části štěrbinu, kudy nerv zrakový a cévy do oka vstupují. Dutina oka má následkem toho trychtýřovitou podobu, jest na přední straně silně vypouklou rohovkou uzavřena. Čočka jest přiměřeně velká, úplně kulatá a uložena blíže ku rohovce. Hloubka dutiny obnáší 3'5 mm. Na vnitř od zmíněné vrstvy vidíme opět dvě blanky a sice sítnici a cévnatku; na povrchu pak oné chrupavkové vrstvy viděti vazivovou vrstvu.
Zvláštní chování se sklerotiky nutí nás poohlédnouti se, jak asi chová se ona u jiných druhů zvířat do rodu obojživelníků specielně »urodel« přináležejících. V literatuře nalézáme, k. př. Widersheim*) pag. 418 udává, že
*) Widersheim, Vergleichende Anatomie 1883.
X. ﻿u ryb Selachii a mnohých Ganoideu skléra po větším rozsahu svém chová chrupavku. U amphibií praví doslovně: Die Sclerotica mancher Amphibien, sowohl Anuren als > Urodelen enthalt hyalinknorpelige Elemente e i n g e-sprengt (1. c. pag. 422). Tyto chrupavčité elementy přicházejí u všech Batrachii. U Salamandrin chybí, dle Leydiga však nachází se chrupavka ve skleře u Próteus a Menopoma.
Jedná se obyčejně jen o vtroušené částky chrupavkovité, u Crypto-brancha nalézáme však po celém rozsahu oka skleru chrupavkovou; bližší strukturu podám při mikroskopickém vyšetření.
Tolik asi vidím se nucena předeslati o makroskopických poměrech tohoto oka, a přistoupím k vylíčení poměrů za vyšetření mikroskopického.
Celé oko bylo až na malé částky sítnice v celku dle obvyklé methody do celloidinu zalito a vykonány řezy sériové celým okem. Menší kousky vyjmuté retiny byly zality do paraffinu a zhotoveny jemné sériové řezy. Barvení řezů dalo se různým způsobem, ponejvíce však Delafielďským Haematoxylinema kysel, fuchsinem. Popis začnu nejdůležitější blanou oka, totiž sítnicí. Při vyšetřování řezu menším zvětšením, překvapí pozorovatele nápadná velikost jednotlivých elementů retiny, z těchto pak hlavně elementy vrstvy neuroepithelialní, totiž tyčinky a čípky; útvary tyto jsou ještě větší jak u našich urodel a anur. (Obr. 3.)
Probírati budu jednu vrstvu sítnice po druhé, a sice počnu vrstvou nejvnitrnější totiž: vrstvou nervovou. Nerv zrakový, vstoupiv do retiny, tvoří kulatou papilu, od této hvězdovitě vyzařují nervová vlákna po retině; tyto však je možno jen v nejbližším okolí papily zřejmě viděti^lále k periferii (k ora serrata) není možno s určitostí nějakých vláken nervových postřehnouti, tu a tam bylo by toliko možno některé velice jemné vlákenko za nerv považovati. (Samozřejmé jest, že nemožno, když jen jednotlivá vlákenka nervová bez pochvy dřeňové se zde nalézají a tato ještě ve příčném směru říznuta jsou, tyto obyčejnou rnethodou nepochybně dokázati.)
Další vrstva, kterou vidíme, jest vrstva buněk gangliových (Ganglion nervi optici, obr. 3. b.). Tato vrstva zastoupena jest jednou řadou buněk, které jsou nápadně veliké, jádro vyplňuje skoro celou buňku, že tato toliko velice malý protoplasmatický dvorek kolem jádra tvoří. Jádra sama jsou ovální, podlouhlá, šířky 0'0154 mm, délky 0.022 mm. Buňka pak jest výběžky opatřená; tyto možno na různé strany stopovati. Proto-plasma buňky jest velice jemně zrnité; jádro barví se bledé, obsahuje však velmi ostře a intensivně haematoxylinem se barvící sítivo. (Obr. 3. k.). Mimo tyto velké gangliové buňky nalézají se tu buňky menších rozměrů (obr. 3. 1.), které jsou však tím velice nápadné, že jádro jejich se haematoxylinem velice temně zbarvuje; jedná-li se tu taktéž o buňky gangliové, nemohu se s určitostí vysloviti, ačkoliv jest velice pravdě podobné, že patří buňky tyto ku buňkám gangliovým, dozajista nepřináležejí nějakému vazivu podpůrnému. Buňky tyto svým tvarem i svým chováním se ku barvám jsou úplně
l* X. ﻿identické s buňkami, které se nalézají ve vnitřní vrstvě jádrové, které později popisovány budou.
Mezi uvedenými buňkami gangliovými, a sice střídavě, vidíme v této vrstvě počátek podpůrných vláken Miillerových (radierních). Tato tvoří jakési arkády, mezi kterými jsou buňky gangliové umístěny. O těchto vláknech obšírně zmíním se při popisu vnitřní vrstvy jádrové.
Přímo na vrstvu ganglii přiléhá vnitřní molekulární (spongiosní, granulovaná) vrstva (obr. 3. c.). Tato jest velice mohutně vyvinuta; vidíme na ní velice zřetelné síťovité uspořádání. Celá tato vrstva rozpadá se na jednotlivé pruhy, as 4—5 nad sebou po délce urovnaných. Tloušťka této vrstvy obnáší 0'033 mm.
Dále přicházíme na vnitřní vrstvu jádrovou (ganglion re-tinae) (obr. 3. d.). Zvláštní dojem dělá na pozorovatele různé chování se jader v buňkách této vrstvy; již při slabém zvětšení rozeznati možno čtyry různé druhy buněk, které se navzájem jak velikostí, tak tvarem i přijímáním barviva velice od sebe různí. (Podotknouti sluší, že popis, který následuje, vztahuje se na praeparáty, které byly v dvojchromanu draselnatém (Mullerově tekutině) s přidáním něco kysel, dusičné fixovány, napotom Delafielďským haematoxylinem a kyselým fuchsinem barveny; tvrzení toto podalo mi posud vždy ty nejlepší výsledky při studiu retiny, jak u různých zvířat, tak i u člověka.) Bychom se lépe orientovali, srovnejme obraz 3. Na rozhraní vnitřní molekulární vrstvy a vnitřní vrstvy jader spatřujeme buňky, jichž jádra se velice temně haematoxylinem zbarvují (obr. 3 o.). Buňky tyto, které se právě jen na uvedené hranici oněch dvou vrstev nalézají, jsou úplně identické a to co do tvaru, i co se jich affinity vůči různým barvivům týče, s oněmi buňkami, které jsem již dříve uvedl ve vrstvě gangliové. Za čerstva zkoumány, jeví se buňky tyto skoro homogenní, mají jádro silně lesklé, po konservaci přijímají pouze barvivo alkalické, tímto barví se velice temně, naproti tomu nepřijímají ale barvivo kyselé. Kam by se měly buňky tyto vřaditi, zda k elementům nervovým (totiž že by to byly buňky gangliové) anebo mezi elementy podpůrného vaziva, jest nemožno určiti.
Buňky podobné nalezl jsem u jiných tvorů a doufám, že naskytne se příležitost, kde budu moci i bližší vysvětlení na základě embryologickém o nich podati.
Další druh buněk (obr. 3. m.), v této vrstvě přicházejících, chová v sobě veliké jádro tvaru kulovitého, na kterém po konservaci vidíme velice zřetelně síťovitě uspořádané nahromadění chromatinu (barvící se část jádra). Tělo buňky samotné jest značné malé; buňky tyto jsou jaksi ve dvou řadách nad sebou uloženy. Velkost jádra buněk obnáší 0*02 mm. Svým tvarem, velkostí, uspořádáním chromatické sítě jsou úplně podobné buňkám gangliovým ve vrstvě gangl. opticum.
Jedná-li se tu o skutečné buňky gangliové, nemožno říci určitě, ačkoliv dle celého vzezření bych je za buňky nervové prohlásil.
X. ﻿Další útvary, které zde nalézáme, jsou již dříve zmíněné buňky radiární čili podpůrná vlákna Mullerova (obr. 3. u.). Na vláknech téchto vidíme, že v této vrstvě chovají své jádro bunéčné. Jak jsem již dříve uvedl, objevují se tato podpůrná vlákna již ve vrstvě gangliové; vidíme, že mezi buňkami gangliovými nalézají se velmi jemná vlákenka, která dohromady trojhran (resp. jehlan) tvoří, jehožto basis se na limitans interna upevňuje. Tato jemná vlákenka sbírají se při postupu vnitřní mollekularní vrstvou v jedno dosti silné vlákno (srovnej obr. 3.); v této vrstvě možno viděti, jak jednotlivé fibrily stranou od hlavního vlákna se uhýbají a ztrácejí se mezi jejím sítivem. Velmi zřetelně jest možno viděti uspořádání vláken těchto, a jich vzájemný vztah mezi sebou na řezu po ploše retiny, jak nám obr. 7. podává ; zde možno viděti, jak jednotlivá vlákna mezi sebou pomocí výběžků souvisí a tvoří takto síť, paralelně s vrstvením retiny jdoucí.
Když vlákna tato do vnitřní vrstvy jádrové vstoupí, přikládá se po straně téchto protoplasmatická, výběžky opatřená ploténka, ve které nalézáme jádro, které velice různých tvarů nabývá. Vidíme jádro, které je buď ovální neb trojhranné neb i jinak uspořádané, ale vždy stojí svou dlouhou osou kolmo ku vrstvám retiny.
Plasmatické tělo buňky jest velice jemně granulováno, vybíhá v jemné výběžky. Při dalším postupu rozšiřuje se opět toto podpůrné Miillerovo vlákno, prostupuje velice slabounkou vrstvou zevní granulované vrstvy, do které se opět jednotlivá vlákenka (fibrily) ztrácejí; po prostupu této vrstvy rozšiřují se tato vlákenka a vzdalují se od sebe, tak že se úp^ě štětcovitě rozdělí; velice dobře jest možno pozorovati, jak tato štětkovitě uspořádaná vlákenka, jádra tyčinek, i čípků objímají, tak že jádra jako v » košíčku* usazena jsou; tato fibrilární vlákenka se pak na membrána limitans upevňují a takto na stavbě její se zúčastňují. Poměr vláken těchto, jak tu vylíčen, jest velice zřetelný.
Kraus e,*) později pak L a n d o lt**) uvádí, že Mullerova vlákna na Limitans interna počínajíce, prostupují všechny vrstvy, i limitans externa, a že kolem tyčinek a čípků zvláštní membránu utvoří, a dále až ku choroidei prostupují. Toto jest pro Chryptobrancha japon. úplně neplatné (jak jsem se sám přesvědčil a jiní autoři udávají, jest i nález ten pro Salamandra maculata, žábu, tritona i pro jiné tvary úplně nesprávný). Zvláštní jest, že W. Krause všem autorům, kteří nesdílejí jeho náhled a kteří i před ním v retinalní skladbě, specielně v podpůrných vláknech Mullerových pracovali, vytýká nesprávnou methodu při vyšetřování; pohledne-li však někdo na jeho vlastní kresby, tu, kdo má oko při dlouholeté technice mikroskopické vycvičené, vidí, že hlavní vady, které jeho samého vedly k různým
*) W. Krause: Intern. Monatschr. f. Histol. Bd. I.
**) Edm. Landolt: Beitrag zuř Anatomie der Retina bcim Frosch, Salamandre und Triton. (Arch. f. Mikr. An. Max Schultze, Bd. VII. 1871.
X. ﻿výkladům, spočívají v chybách technických, specielně asi při zalévání prae-parátů do parafinu. Z jeho vlastního udání, jaké techniky používal, vysvítá ona nejasnost praeparátů, tím i kreseb, a co dále, všech nesprávných kon-klusí na základě toho tvořených.
Další druh buněk, který v této vrstvě přichází a sice na hranici vnitřní vrstvy jádrové a zevní granulované, obsahuje jádra oválně podélná, která leží svojí dlouhou osou parallelně ku vrstvení retiny. Kolem jádra nalézáme jen málo protoplasmatu, za to ale nalézáme, že tělo buňky vychází ve větší počet výběžků, těmito pak souvisí jedna buňka s druhou, tím povstává síťovitá pleteň; veškeré tyto výběžky jsou velice ostré, význačné (obr. 3. «, obr. 5.) Mimo těchto buněk nalézáme tu ještě tvary takové, že nás úplně upamatují na buňky právě popsané, jenže neobsahují žádného jádra; jest zde jakási nakupenina plasmatu, od kterého vychází taktéž větší počet výběžků mezi sebou anastomosujících. Na některém místě se zdá, že tyto bezjádré buňky již zevní granulosní vrstvě přináležejí (obr. 3 r). Tyto útvary bezjádré jakož i ony dříve popsané buňky jsou uloženy koncentricky, totiž parallelně s vrstvením retiny.
Při přehledu toho všeho, co jsme právě uvedli, a sice v tom vzhledu, abychom stanovili, jaké buňky v této vnitřní vrstvě nalézáme, vidíme, že se jedná o čtyři, respektive pět různých druhů buněk, z těchto pak troje elementy náležejí podpůrnému vazivu retiny a sice útvary, které prostupují retinalní vrstvy ve směru kolmém na tyto, totiž radiérně, to jsou podpůrná vlákna Mullerova, a pak útvary, které koncentricky či rovnoběžné s vrstvením retiny probíhají.
Tento nález kryje se úplně s nálezy Schifferdecker'ovými,*) který ve svém pojednání: »Studien zuř vergleichenden Anatomie der Retina* toto chování se buněk ve vrstvě vnitřní jádrové, a sice buněk podpůrného vaziva propracoval a objasnil. Na jednom místě při popisu koncentrických buněk urodel praví, že kdo koncentrické buňky tyto u jiných zvířat, kde zřetelně vyvinuty jsou, neviděl, tyto by u tritona nikdy nepoznal. U salamandra maculata a Siredon, kteří ještě větší histologické elementy mají, nepovedlo se mu tyto buňky nalézti.
U Cryptobrancha japan, nalézáme, že právě tyto buňky, které velmi dobře možno u ryb studovati, jsou velice mohutně vyvinuty. Zde musím ještě podotknouti, že proti všem nálezům Schifferdeckrovým W. Krause snaží se z urovnání různých buněk v této vrstvě přicházejících také různé blány (Membranen) vypátrati, kterýmž pak blánám různá jména přikládá jako: Membrána fenestrata, membr. perforata atd. Kdo však měl příležitost mnoho různého materiálu retinalního správně vyšetřovati, musí se přikloniti k vývodům Schifferdeckra na str. 384—87. 1. c.
*) Schifferdecker (Arch. f. Mikr. Anat. Bd. XXVIII.
X. ﻿Další vrstva, kterou spatřujeme, jest zevní molekulární (obr. 3.é)\ tato jest co do tlouštky velice nepatrná, sestává, z něco málo velice jemných vlákenek, pletení, ku kterým se přidruží něco vlákenek buněk koncentrických. Od místa k místu nalezneme zhuštěninu jakousi, která má tvar trojúhelníka, ve kterém se nalézá někdy lesklé malé tělísko, od této zhuště-niny vystupuje vlákno, které je ve spojení s čípkem, následkem čehož jsme přesvědčeni, že tato tmavě zbarvená zhuštěnina jest kužel vlákna čípkového kterým čípek s jeho vláknem na zevní vrstvě granulované nasedá (Zapfen-kegel Krause).
Přicházíme ku popisu zevní vrstvy jádrové (obr. 3. /). Zde vidíme buňky, jež jsou jaksi ve dvou řadách nad sebou uloženy. Jádra buněk jsou velká, kulatá neb ovální, měří (H)15—0019 mm. Obsahují tmavě zbarvený nucleolus (jadérko) a velice zřetelnou pleteň chromatické substance. Základní hmota jádra jest světlá. Jádra tato přináležejí z části tyčinkám, z části pak čípkům. Jádra tyčinek chovají se oproti druhým jádrům zcela zvláštně. Vidíme, že jádro každé tyčinky vystupuje daleko nad membrána limitans externa, obdržíme ten dojem, že blána tato nám jádro v jeho dolní části přeřezává. Jádro takové trčí jaksi z limitans ext. dvěma třetinami svého průměru nad membránu samu do prostoru mezi čípky a pigmentovaným epithelem retiny. (Srovnej obr. 3.) Jádra čípků nalézáme ve vrstvě samé. Ono zvláštní chování se jader tyčinkám přináležejících, totiž že jádro po různých reagentiích se v jednotlivé destičky, jak známo, rozpadá, jsem nikde nenalezl. Také není žádného rozdílu, jenž by patrným byl mezi jádry tyčinek a čípků. Jádra recte buňky tyto jsou, jak jsem již dříve byl uvedl, obklopeny (opleteny) vlákenky podpůrných buněk (vláken) Mullerových.
Membrána limitans externa (Membrána reticularis W. Krause) jest velice tenounká, že ji skoro nemožno měřiti, ale při tom dobře znatelná; touto prostupují, jak již uvedeno, jádra tyčinek (obr. 3. g).
Přicházíme na vrstvu neuroepitelií, totiž ku vrstvě tyčinek a čípků. Oboje tyto jsou zastoupeny, čípky však jsou jak počtem, tak i velikostí daleko tyčinkami předstiženy. Velikost tyčinek jest velice nápadná, měří na délku (od limitans externa) O055 mm.
Na příslušné jádro tyčinky nasedá tělísko, které se kyselým fuchsi-nem velice intensivně barví — elipsoid — jest zřetelně granulován, na tento pak nasedá zevní oddíl tyčinky, který jest tvaru válcovitého, slabě růžově se barvící. Na některých z těchto oddílů viděti možno po celé délce, -v centru ležící, něco modře se barvící část', kterážto zvláště na příčných řezech zřetelně vyniká (obr. 6.).
Považuji tento útvar za axiální nitku (Axial-Centralfaden Sch ultze), kterážto část byla již různými autory popisována a to specielně u druhů urodel a anur, z některých pak stran jako artefakt vykládána. U krypto-brancha považuji tento útvar co fakticky existující, neboť nemohu si mysliti, že by něco podobného mohlo buď, jak jedni tvrdí, jen optickým klamem
X. ﻿povstati, když útvar ten jak na řezech podélných tak i příčných viděti možno, a k tomu ještě chování různé vůči barvivu, kde »obal«, totiž zevní oddíl celé tyčinky červené, onen centrální útvar pak po haematoxylinu modře zbarven jest.
Velice nápadné jest chování se určitého počtu tyčinek zde přicházejících, totiž že na jednom jádru nasedá jeden široký elipsoid, na tomto pak jsou dva zevní oddíly; tím povstávají dvojité tyčinky. Tento úkaz nemohl jsem nikde v literatuře popsaný najíti. U mnoha tvorů i u člověka přicházejí sice dvojité tvary, ale vždy jen u čípků (Doppelzapfen) ale nikde nenalézám, že by přicházely zdvojené tyčinky. Že nejedná se o nějaký optický klam, je velice zřetelné, neb každý, kdo praeparát takovéto retiny vidí, jest na první pohled překvapen tímto nálezem. Vidíme, jak již praveno, bud' jednoduchý, široký elipsoid, v některém případe postřehnem i rozdělení tohoto tělíska a vždy odpovídá pouze jedinému jádru. Obr. 3. tt podává nám ukážku tyčinek popsaných. Zevní oddíl těchto dvojitých tyčinek chová se velice různě, buď je jeden z nich menší druhého neb jest velkost úplně stejná; po většině shledáme, že jeden jest obyčejně menší.
Mimo tyto přichází tu a tam tyčinka, kde od jádra vystupuje nejdříve tenké vlákno do výšky, na to pak nasedá elipsoid a zevní oddíl tyčinky. Takovéto tvary jsou identické s útvary tyčinek, které ku př. u žab přicházejí a které se Schwalbeovy tyčinky nazývají.
Další druh tyčinek, které dosti hojně roztroušené nalézáme, jsou útvary, které na obr. 3 ť kresleny jsou. Zevní oddíl tyčinky je poněkud užší než normálně, barví se temněji, elipsoid jest s těží k rozpoznání, barví se oproti normálním červeným, modře (haematoxylinem) na místě jádra nalézáme, jak na obraze vidno, různě utvářenou homogení, tmavě se barvící hmotu. Útvary tyto dělajína cvičeného pózo rovatele doj em zacházejících, degenerovaných tyčinek; jest možno z různých fasí poznati, jak se tento process degenerační vytváří. Ona tmavé se barvící hmota pod elipsoidem jest zašlé jádro tyčinky. Bude velice záhodno po poměrech podobných u jiných tvorů pátrati. Na bíledni leží že veškeré epithelie živočichů vůbec různým změnám degeneračním a regeneračním podléhají, dle jich funkce a opotřebování jest si lehko mysleti, že i tyto útvary mohou zacházeti a opět novými dosazeny býti. Hypothesu tuto nutno bude ovšem blíže dokázati.
Druhý útvar neuroepithelií jsou čípky (obr. 3, s)\ přichází velice po řídku, rozměrů u porovnání s tyčinkami dosti skromných. Na jádro, které se nalézá v zevní vrstvě jádrové, a které, jak již dříve uvedeno, na vlákně nasedá, jež se upíná na zevní vrstvě granulované, nasedá červeně zbarvený vnitřní oddíl čípku; tento jeví se jako tenká granulovaná stopka, na které se upíná elipsoid čípku, mající tvar soudkovitý, na horním pólu přišpiča-télý. Mezi elipsoidem a zevním oddílem čípku, který jest tenký, do špičky vybíhající, nalézáme malé kulaté tělísko, které se jeví úplné nezbarveným.
X. ﻿Rozměry čípku jsou: vnitřní oddíl 0'011 mm, elipsoid O0154 w/«, zevní oddíl 0'017 nim.
Pigmentovaný epithel retinalní (obr. 3/) obsahuje epithelie s velikým oválním jádrem. Buňky mají velice jemné výběžky, které mezi tyčinky a čípky vybíhají. Pigment sám sestává z malých zrníček barvy žlutohnědé, usazen jest hlavně na dolejším pólu buněk a vyzařuje po výběžcích mezi neuroepithelie.
Tím bych asi byl vše, co na retině kryptobrancha přichází, popsal a přistoupím ku vylíčení struktury dalších obalů oka.
Chorioidea. Blána tato jest velice mohutně vyvinuta, tlouštka její přesahuje rozměry retiny. Rozeznati možno nejdříve choriocapillaris, ve které vidíme kapillární cévy, jež mají, jak samozřejmo následkem velkých dimensí krvenek, také velké lumen; dále vidíme vlastní cévnatku, v níž jsou velké cévy uloženy a pak konečně lamina suprachorioidea. Pigmentované buňky v této bláně se nalézající jsou jemně granulovaným tmavohnědým pigmentem naplněny. Tvar těchto buněk jest nepravidelný, s četnými širokými výběžky. V lamina suprachorioidea nalézáme pigmentované buňky malé, řídce roztroušené. Vlákna této vrstvy jsou velice jemná, přecházejí do chrupavko-vité sklery, i možno nazvat tuto vrstvu perichondriem sklery.
Sclera (obr. 4. se}. Jak jsem již při makroskopickém popisu oka uvedl, skládá se sklera na celém povrchu oka ze hmoty chrupavkovité. Při vyšetření mikroskopickém vidíme, že chrupavka ta jest homogení, totiž hyaliní. Buňky jsou velké a mnohé z nich obsahují pigment (obr. 8.). Toto pozorování kryje se s údajem Schmidta, Goddarda a v. Hoeven. Vidíme, že v jedné tak zvané torbičce chrupavkové nalézá se pouze jedna buňka, zřídka kdy postřehnem v jedné torbičce dvě buňky. V chrupavce hyaliní obyčejně možno viděti i několik buněk v jedné torbě. Na povrchu chrupavky nalézáme ještě část fibrillarního vaziva, ve kterém uloženy svaly, cévy atd.
Jako u všech ostatních urodel tak i u kryptobrancha jap. nemá retina žádných cév; tyto zastoupeny jsou tak zv. membr. hyaloidea. Cévy, které prostupují s optikem do bulbu, rozvětvují se na membráně uvedené.
Čočka   neuchyluje se  ve skladbě   od ostatních  urodel; taktéž  iris.
Rohovka liší se pouze tím, že v této probíhají mohutné cévy a sice pod Bowmanskou blankou. Epithel povrchový jest, jako vždy, vrstevnatý. Blána Descemetská chová velké endothelie.
Vidíme ještě, že povrchová část rohovky v našem případě jest jaksi oddělena od hlubších lamel, rozštěpení toto sáhá přes celou rohovku, i mohl by tento nález odpovídati onomu nálezu za živa, že bylo totiž u tohoto tvora možno rohovku, totiž vrchní její část po bulbu pošinovati, a že by tu bylo něco podobného jako u zvířat, kde přes vlastní rohovku jest ješté jedna blána průsvitná, pouze kůží tvořená; nehodlám se však definitivně o tomto nálezu vyslovit, k něčemu podobnému jest nutno více materiálu vyšetřovati. ﻿
10
Souhrn našich nálezů oka Cryptobranchus japon. jest:
1.  Tvar oka jest hruškovitý, do zadu vytažený.
2.  Sclerotica   obsahuje   v   celém   svém   rozsahu   hyaliní chrupavku, v níž některé buňky mají pigment.
3.  Retina sestává  z podpůrného  vaziva  velmi  mohutně vyvinutého,   a   to   z elementů,   které   radiérně   uloženy jsou (Miillerova vlákna podpůrná), a z elementů,  jež koncentrické uložení piají (concentrische Zellen Schifferdecker).
4.  Neuroepithelie  jsou   zastoupeny   čípky   i  tyčinkami. U tyčinek přicház ejí tvary podvojné, Schwalbe'ovy tyčinky, a tvary degenerované. Zevní oddíl chová axiální vlákno.
5.  Cípky jsou v menšině zastoupeny a tojen tvary jednoduchými.
X. ﻿Výklad obrazů na tabulce 1.
1.  Frontální řez okem Cryptobrancha jap. v přirozené velkosti.
2.  Řez osou oka po délce.
3.  Sítnice kolmo říznuta: a*) Lim. int.;  ti) gangl. optic.; c) vnitřní moleku-
lární vrstva; ď) vnitřní vrstva jader (gangl. retinae); é) zevní granulovaná vrstva; f) zevní vrstva jádrová; g) Limitans externa; Ji) vrstva neuroepitheliální; z) Pigmentovaný epithel retinami; K) buňky gangliové; /) tmavě se barvící jádra ve vrstvě gangl. opt.) ní) velká jádra buněk ve vnitřní vrstvě jádrové; M] podpůrná vlákna Míillerova (radiérní vlákna); n) buňky koncentrické (Schifferdeckerovy) s jádrem; r) útvary koncentrické bez jader; s) čípky; /) tyčinky jednoduché; tt) tyčinky podvojné; f) tyčinky zacházející. (Reichert obj. 8. oč. 4.)
4.  Vrstvy oka při slabém zvětšení; r) sítnice; cti) chorioidea ; se) sclerotica
chrupavčitá; pr. se.) perisclerální vazivo. (Reichert ob. 2. oč. 3.)
5.  Koncentrická  buňka   Schifferdeckerova,   na ní zřetelné jádro, protoplas-
matická ploténka, která vydává větší počet výběžků. (Reichert obj. 8. oč. 4).
6.  Příčné průřezy tyčinek, na nichž viděti zřetelně centrálně uložené vlákénko,
ve skupině na právo šikmo zříznutý zevní oddíl tyčinky s centrálním útvarem. (Reichert obj. 8. oč. 4.)
7.  Řez sítnice vedený horizontálně (z plochy) a sice ve vnitřní vrstvě jádrové.
Vidíme na přič říznutá radiérní vlákna podpůrná (Mullerova) tvořící v sebe uzavřené sítivo. (Reichert obj. 8. oč. 2.)
8.  Skupina buněk z chrupavkovité sclery, které obsahují pigment. (Reichert
obj. 8 oč. 2.) ﻿* ﻿RMRVH
Rejsek,Histologie oka u Ctyptobranchus lapáním
Obr. L
Rozpravy České akademie (třída H,ročnik VI é.lO.» ﻿*"
