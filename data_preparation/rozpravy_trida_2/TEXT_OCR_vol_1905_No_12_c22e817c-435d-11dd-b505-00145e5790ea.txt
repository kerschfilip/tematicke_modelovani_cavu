"","x"
"1"," ﻿ROČNÍK XIV-
TŘÍDA II.
ČÍSLO 12.
O oběhu krevním v nadledvině obratlovců.
i.
Napsal
MUDr. Otakar V. Srdínko,
s. docent histologie a embryologie a assistent c. k. ústavu histologicko-embryologického
při české universitě.
----------- (S l tabulkou.) -----------
(Z ústavu pro histologii a embryologii prof. Dra J. V. Roh ona.) Předloženo dne 24. února 1905.
Úvod.
Na počátku histologických zkoumání popsána nadledvina jakožto váček, složený z tkáně buněčné, z cév a nervů. To bylo kolem roku 1840. Později sice opuštěn byl tento původní názor, když Ecker r. 1846 popsal na řezech v nadledvině uzavřené váčky, z membrány homogenní a zvláštních buněk složené, přes to však přece bralo se další zkoumání jemné skladby nadledviny trojím směrem: jedni hleděli blíže poznati onu buněčnou tkáň, druzí součástky nervové, které na složení nadledviny účast berou a třetí konečně objasňovali poměry cirkulace krevní v tomto záhadném orgánu. Nejvíce prací spadá ovšem do první kategorie, a proto také v ohledu tomto známosti o složení nadledviny nejdále pokročily. Kategorie druhá, která zahrnuje práce, pojednávající o účasti nervů a buněk nervových na skladbě nadledviny, není již tak obšírná, a třetí konečně skupinu prací, které se obírají poměry krevních cév v nadledvině, možno nazvati přímo chudou. A právě v této okolnosti, že vztahu nadledviny k okolí a zvláště k oběhu krevnímu věnována tak malá pozornost, sluší hledati příčinu toho fakta, že o fysiologii nadledviny tak dlouho ničeho nebylo známo, a to, co dosud bylo zjištěno, nikterak není dostatečnou odpovědí na otázky o funkcích korové a dřeňové součástky tohoto orgánu. Kdyby
Rozpravy: Roí. XIV. Tř. II. Č. 12.                                                                               l
XII. ﻿byli morfologové více si všímali cévstva nadledviny, nebylo by jich pozornosti ušlo faktum, že nadledvina jest orgán velice bohatý na krevní cévy a že se systémem cév krevních stojí v úzkém vztahu; a není pochyby, že i fysiologie by se byla dříve uchopila pokusů v tomto směru zařízených a otázka o funkci nadledviny by se dnes nalézala ve stadiu pokročilejším, než na jakém ji vidíme.
Prvním, kdo obšírněji se zabýval otázkou cirkulace krevní v nad-ledvině, byl Julius Arnold (L), který uveřejnil ve Vircho wo ve archivu r. 1866 práci s názvem: »Ein Beitrag zu der feineren Struktur und dem Chemismus der Nebennieren*, ve které na str. 85—100 se zabývá cévami korové i dřeňové části nadledviny. Obrazy a popisy v této publikaci vztahují se na nadledvinu hovězí, na které Arnold injekce prováděl, dále na nadledvinu vepře, psa a člověka. Injekce nadledviny lidské Arnold nepopisuje ani nekreslí.
Od dob Arnoldových, nepřihlížejíc k práčem starším (Grandry, Hassal, v. Brunn) ani k menším publikacím novějším (Manasse, Guarnieri a Magini) nebyla až do r. 1900 uveřejněna žádná větší práce, která by pojednávala o cirkulaci krevní v nadledvině.
Roku 1900 však uveřejnil americký badatel J. Marshall Flint (4.) ve zprávách >the Johns Hophins Hospitalu* obšírnou a cennou práci s názvem »The blood-vessels, angiogenesis, organogenesis, reticulum, and histology of the adrenal«, ve které se hlavně zabývá retikulem a cévami nadledviny. Poměry cévstva popisuje autor hlavně na nadledvině psa, z níž injikované praeparáty si zhotovil. Poučná a obsažná tato práce Flintová jest bohužel uveřejněna ve velice těžko přístupném žurnále, takže žádná z nejnovějších knih anatomie a histologie, v posledních čtyřech létech vydaných, k ní zřetele nebere, a při popisu cév v nadledvině pouze na minimum se omezuje. Avšak ani práce Flintová nepopisuje a nepodává výkresů z lidské nadledviny.
V posledních létech počíná si literatura histologická více všímati vztahu nadledviny k cévám, jak později uvidíme, avšak publikace sem spadající nepodávají jasného názoru o tom, jak cirkulace krevní v nadledvině u člověka jest zařízena. Arnold ve své zmíněné práci uvádí sice, že poměry cirkulace u ssavců (hovězí dobytek, vepř, pes) nejsou valně rozdílný od cirkulace u člověka, určitého vylíčení a vyobrazení v práci jeho však nenacházíme. Totéž již nahoře praveno o práci Flintově.
Zabývaje se zkoumáním hístologické skladby a vývinu nadledviny u různých tříd obratlovců, zpozoroval jsem nutnost věnovati více pozornosti též vztahu tohoto orgánu k cévám a maje, zvláště co se lidské nadledviny týče, hojnost čerstvého a proto vhodného materiálu po ruce, obíral jsem se touto otázkou, a v přítomném pojednání uveřejňuji první Část svého studia, týkající se nadledviny ryb, obojživelníků, plazů a ptáků, kterážto část jest jaksi úvodem k dalšímu oddílu druhému, ve
XII. ﻿kterém probrána   bude cirkulace u některých   ssavců a k oddílu třetímu, v němž sdělím pozorování na nadledvině člověka získaná.
Materiál a methody. Pis c es.
Teleostei.
Lophobranchii:
Phy sostom i:
Syngnathus acus. Siphonostomum typhle. Hippocampus aequoreus.
Salmo.
Ani phibia.
Anura:
Řep ti l i a.
A ves.
Má m má l i a.
Raná esculenta. Raná temporaria. Bombinator igneus. Bufo vulgaris. Hýla arborea.
Želva (Testudo graeca). Holub (Columoa livid).
Morce.
Vepř.
Králík.
Myš.
Veverka.
Pes.
Kočka.
Člověk.
Co se method histologických týče, bylo použito různých, obvyklých fixačních tekutin a barviv, které při popisu budou vždy jednotlivě uvedeny. Podotknuto budiž, že přednost sluší dáti takovým methodám, jimiž tkáň korová a dřeňová nadledviny se zřetelně differencují, protože na takovém přehledném praeparátě snáze poměry cév se studují.
Ve své práci o nadledvině Anurů (15, 17.) popsal jsem čtyry methody, pomocí jichž elementy korové a dřeňové v nadledvině lze rozeznati.
Jedna z oněch method spočívá na známé affinitě elementů dřeňových k různým barvivům, zvláště k haematoxylinu; druhá na affinitě těchže elementů k chromovým sólem. Zvláště druhá methoda bývá uváděna ve specielních pracích i v příručních knihách jako spolehlivá cesta k roz-
l* XII. ﻿poznání obou hlavních součástí nadledviny. Při svém studiu nadledviny různých ssavců a zvláště člověka, došel jsem k přesvědčení, že nás jmenovaná reakce chromová nechá mnohdy úplně na holičkách. Příčinou toho jest, že třetí vrstva kory, zvláště v lidské nadledvině (totiž zóna reticularis) již přirozeně do hnědá jest zbarvena právě tak, jako buňky dřeňové po sólech chromových. Vezmeme-li dále v úvahu tu okolnost, že se v zóna reticularis nalézá mezi trámci parenchymu komplikovaná síť krevních drah jako ve dřeňové části, nabudeme přesvědčení, že chromová reakce jest nespolehlivou, a že se nehodí za demonstrační methodu differencování kory a dřeně. Jedná se totiž o to, abychom poznali nejen hlavní komplex elementů dřeňových uprostřed orgánů obyčejně uložených, nýbrž i jednotlivé ostrůvky dřeně neb i jednotlivé buňky dřeňové, které se mezi elementy kory při vzrůstu dostaly.
K tomu cíli mnohem lépe se hodí methoda s haematoxylinem a mně se podařilo tuto tak zdokonaliti, že ony roztroušené ostrůvky dřeně i jednotlivé buňky dřeňové, ať jsou uloženy kdekoliv, se zjevnými stanou.
Methodu tuto popsal jsem zevrubně v »Anatomischer An-zeiger* (20.) a omezím se zde proto na sdělení, že objekty fixované 4—5% formalinem se tvrdí v líhu a řezy zhotovené se barví haematoxylinem Bohmerovým; po té možno barviti dodatečně cosinem. Na praeparatech barvených pouze haematoxylinem barví se jádra všech buněčných elementů v koře i ve dřeni tmavě modře. Protoplasma buněk korových má však pouze modravý nádech, kdežto cytoplasma dřeňových buněk jest tmavě modré. Bylo-li barveno též cosinem, barví se cytoplasma korových buněk, vazivo a svalstvo cév růžově, kdežto těla buněk dřeňových cosinu nepřijímají.
Podotýkám, že reakce haematoxylinová se zdaří i při fixování jinými tekutinami (ku př. sublimatem neb roztokem Carnoy); po fixaci formalinem jest však nejurčitější.
Reakce této upotřebil jsem s dobrým výsledkem u ptáků, plazů i obojživelníků.
Cévy studoval jsem jednak na objektech nenastříknutých, jednak na praeparatech injikovaných. K injekci upotřebil jsem gelatinové hmoty in-jekční červené a modré, kterou dodala hotovou firma Dr. G. Griibler a spol. v Lipsku.
Menší zvířata nastřikoval jsem od aorty respekt, od véna cava, při větších zvířatech a při lidské nadledvině nastřikoval jsem odděleně jednotlivé větve arterielní a venosní, které k nadledvině a do okolí vedly.
Injekční praeparáty zhotovil jsem od psů, koček, ketěte, morčete, myši, 7. "">y a člověka.
Poznamenati sluší, že injekce cév nadledviny jest velmi obtížná, jak již Arnold poznal. Přesvědčil jsem se proto při histologickém vyšetřování nadledvin 24 lidských mrtvol, že lépe o rozvětvení jemných cév nás
XII. ﻿poučuje hyperaemie ať již aktivní nebo passivní, než nedokonalá injekce massou injekční.
Při nastřikování gelatinou opět lépe se daří injekce od vény supra-renální než injekce arterií.
Pokud se Lophobranchu týče, opatřil jsem si materiál částečné za svého pobytu v Berlíně r. 1902, částečně za svého pobytu na zoologické stanici v Neapoli v létě 1904.
Ryby.
U Lophobranchů jest kortikální substance ssavčí nadledviny re-praesentována tělísky Stanniusovými: O skladbě a vývinu těchto malých orgánů publikoval jsem z laboratoře berlínské university prof. Oskara Hertviga práci, v >Archiv fůr mikr. Anatomie und Entwicke-lungsgeschichte* (18), z níž výňatek uveřejnil jsem též v »Časopise lékařů českých* (19).
Stanniusova tělíska uložena jsou obyčejné dvě na nejdistálnějšírn konci tělní dutiny. V okolí těchto dvou hlavních tělísek lze nalézti někdy menší akcessorní tělíska stejné skladby. U Syngnathus a Siphonostomum leží tato tělíska na ventrální ploše distálního konce ledvin, u Hippocampus jsou tělíska blíže střední roviny těla ponořena do tkáně ledvin, ba mnohdy jsou až na dorsální ploše ledvin. Tělíska tato jsou uložena symmetricky k véně a Wolffbvým vývodům, asymmetricky však k mediální rovině těla.
Co se skladby mikroskopické dotyce, neliší se tato valně od skladby ostatních ryb kostnatých. Od vazivového pouzdra vnikají četná septa do vnitř orgánu; mezi septy leží trámce buněčné, které se zatáčejí a proplétají, takže se mnohdy zdá, jako by to byly váčky s lumen.
Topografickým vztahem těchto tělísek k ledvinám podmíněn jest i vztah jejich cirkulace krevní k cirkulaci v ledvinách.
U rodu Syngnathus a Siphonostomum, kde tělíska jsou uložena, jak praveno, na ventrální ploše ledviny, přistupují malé větévky arterielní do pouzdra tělíska, a vnikají do sept mezi parenchymem uložených. Tělíska u těchto dvou druhů jsou dosti anatomicky osamostatněla proti ledvině, a proto i oběh krevní jich jest více samostatný, než u rodu Hippocampus. V mikroskopických řezech tělískem Stanniusovým od Syngnathns shledal jsem dva typy skladby vnitřní, které jsem znázornil v práci dříve jmenované (18) na tabulce výkresy č. 1. a č. 2. Obrazec č. 1. představuje první typ, který se vyznačuje tím, že septa s cévami nejsou tak zřejmá a buňky orgánu vyplňují celý prostor pouzdrem obklopený. Obrazec č. 2. pak nápadným jest velikými skulinami, ve kterých hojnost krvinek rudých nás přesvědčuje, že jsou to prostory krevní. Provazce parenchymu, které se proplétají mezi oněmi prostorami krevními, jsou na okraji konsistent-nější, u prostřed však mají vzezření řidčí, jakoby byly rozpadlé v těch
XII. ﻿místech, jak znázorněno na obr. 3. a v téže práci (18) a na obr. 3L, při větším zvětšení.
Nezbývá mi jiné možné vysvětlení těchto dvou typů skladby tělísek Stanniusových, než, že v oněch dvou typech domnívám se viděti dva různé stavy činnosti těchto tělísek. Jednou jsou cévy a septa stlačena a provazce parenchymu plné, podruhé jsou cévy roztaženy a provazce jakoby uprostřed rozpadlé.
Arterie přistupují z periferie a vnikají svými větvemi mezi parenchym a krev potom jest sbírána do oněch cév či krevních dutin, které v typu druhém patrný jsou. Odměšek buněk parenchymu jest vydáván asi do oněch skulin a dutin a tak se s krví směšuje a do oběhu se přivádí. Že jiné cesty vývodící není, zvláště že nějakého samostatného vývodu tělíska Stanniusova nemají, níže ještě podotknu.
Elementů dřeňových v těchto repraesentantech nadledviny u Lopho-branchu není a proto odpovídá vylíčení cirkulace krevní v tělíscích Stanniusových pouze cirkulaci v korové části nadledviny ssavčí.
Elementy dřeňovým buňkám podobné u některých ryb kostnatých popsal Giacomini (6) a rovněž já u Lophobranchů (18). Jedná se zde však pouze o ojedinělé, mimo tělíska Stanniusova uložené buňky, nikoliv o o samostatné útvary, a nelze proto zde o nějakém zvláštním zařízení cirkulace mluviti.
U rodu Hippocampus jsou poměry cirkulace shodný s právě vylíčenými u Syngnatha; jen tolik říci dlužno, že tělíska Stanniusova jsou u tohoto rodu uložena ve tkáni ledvinné a proto jejich cirkulace jest méně samostatná a podobná oné, jakou popíšu u Salmo.
U rodu Salmo jest tělísek Stanniusových více. Nalezl jsem jich u exempláru zkoumaného na jedné ledvině 6 a na druhé 5. Uložena jsou buď na ventrální neb na dorsální ploše ledviny, někdy na laterálním okraji téže. Skladba jich shoduje se s onou, kterou jsem popsal u Syn-gnathus. Vazivové pouzdro obkličuje tělíska kolkolem úplně, někdy na straně k ledvině jest však zcela tenké. Větévky arterielní vstupují od po vrchu do orgánu a krev sbírá se opět v dutinách a skulinách, z nichž povstává véna, krev odvádějící. Na tab. I. obr. 1. této práce znázorněn průřez Sta nniuso vým tělískem od Salmo; v pouzdře viděti 2 arterky a z orgánu vychází véna, která prochází pouzdrem a vniká do tkáně ledvinné. Jindy lze pozorovati, že véna na jedné straně z ledviny do tělíska vniká a na druhé straně tělísko opouští a opět ve tkáni ledvinné pokračuje. Obr. 2. na tabulce 1. znázorňuje parenchym tělíska takového při větším zvětšení. Centra provazců a váčků jsou jakoby rozpadlá. Prostory krevní mezi provazci mají zcela slabou stěnu vazivovou.
Výsledek histologického šetření u druhů jmenovaných jest ten, že Stanniusova tělíska teleosteů sluší považovati za žlázy bez vývod u. K náhledu tomu vede mne i moje pozorování embryo-logické. U nejmladších stadií, která jsem mohl studovati (Siphonostomum
XII. ﻿9 mm, Hippocampus 4'5 mm) nenalezl jsem nikdy žádného vývodu, nýbrž tělíska Stanniusova jevila se mi u těchto embryí co skupiny samostatné, ohraničené, bez vývodu.
Huot (8, 9), který přede mnou studoval vývin těchto tělísek, našel u nejmladších stadií, že první začátky tělísek povstávají jako vychlípeniny laterální stěny Wolffových vývodů a že tyto vychlípeniny kommunikujf s Wolffovým vývodem a repraesentují proto v tomto stadiu nadledvinu jako žlázu s vývodem. U starších stadií, jichž velikost však Huot neudává, zmizí prý ona kommunikace. —O správnosti údajů Huotových nemohl jsem se na svém materiálu přesvědčiti, a musím proto setrvati při názoru nahoře uvedeném. Tolik jest jisto, má-li platnost tvrzení Huotovo, že tomu tak jest pouze u těch nejmladších stadií (mladších než u Syn-gnathus délky 9 mm a u Hippocampus délky 5 mm). Od těchto stadií na dále jsou Stanniusova tělíska žlázami bez vývodu. Proud krve vchází do tělísek z celé periferie a krev spolu s odměškem jest sebrána z dutin mezi parenchymem a odvedena jednou neb několika vénami; vény ty obyčejně pokračují a sbírají krev i z ledviny.
Obojživelníci.
Drobnohlednou skladbu nadledviny žáby i vývin popsal jsem v publikacích uveřejněných v Rozpravách České Akademie (15, 16) a v »Ana-tomischer Anzeiger< (17) a nemusím se proto o ní zmiňovati a přistoupím hned k líčení cirkulace krevní v nadledvině žáby.
Předem nutno podotknouti, že v ledvině a spolu v nadledvině Anurů existuje zvláštní oběh vény portae. Jako véna portae přivádí krev, sebranou z kapillární sítě traktu zažívacího do jater obratlovců, a v játrech znova v tenké cévy rozpadá, tak jest krev ze zadní končetiny, z dorsální stěny tělní a od oviduktů Anurů vedena žilami k ledvině, kdež vytvoří se véna portae renis, z níž vycházející venae renales advehentes rozpadají se rovněž v jemné větve mezi tkání ledvinovou.
Jako pak v játrech krev z ven centrálních se sbírá do žíly jaterní a touto do véna cava se odvádí, tak krev z jemných cév ledviny a nadledviny Anurů se sbírá do venae revehentes, které ústí do véna cava. Mezi vény přivádějící a odvádějící vloženy kapillárám podobné cévy, které obklopují kanálky ledvinné. Přechod ven přivádějících do oněch kapillár jest dle Nussbauma bezprostřední a náhlý.
O krevních cévách nadledviny uvedeno jest v Gauppově »Anatomii žáby* pouze to, že zásobována jest arteriemi renálními a venae renal. revehentes, že krev i z nadledviny odvádějí.
Ve své práci o nadledvině Anurů zmínil jsem se stručné o oběhu krevním takto: »Z cévstva důležitý jest ten systém, který slouží za vývod odměšku nadledviny. Jak z úvodu literárního známo, považují někteří
XII. ﻿cévstvo lymfatické za odvodní dráhu, jiní vénu. Nejurčitěji popsal právě vénu co odváděči cestu P. Manasse u ssavců. Na základě svých sériových praeparátů musím úplně tvrzení Manassovo (11) i pro žábu potvrditi. Dutinky, které jsem dříve blíže popsal, jsou všechny ve spojení a kde se nalézá centrální větší dutina, též s touto ve spojení jsou. Tato centrální větší dutina jest vlastně již větví od véna ren. revehens. — Podaří se snadno říznouti na příčném řezu ledvinou takovou vénu podélně a tu jest kommunikace všech dutinek i ústění jich do vény samozřejmé a nezvratné. <
Řez takový nakreslen ve zmíněné práci (15) na tab. L, obr. 4., jiné uspořádání dutin krevních v nadledvině viděti tamže na obr. 2., 3., 5., 6., 7. V »Anatomischer Anzeiger< (17) pak obr. 1. a 2.
V přítomné práci na tab. L, obr. 4. znázorňuje příčný řez nadledvinou a částečně ledvinou dospělé žáby; kommunikace dutin mezi provazci nad-ledviny a mezi kanálky ledviny, jakož i vycházení vény do véna cava jest na výkrese patrná.
Kromě krve venosní, kterou dostává nadledvina Anurů z ledviny či správněji řečeno od véna portae renis, přichází do ní i krev arterielní. Na příčném řezu možno vždy nalézti silnější kmeny arterielní, které buď v zevním pouzdru nadledviny probíhají, neb na hranici ledviny a nad-ledviny neb i ve tkáni nadledviny se nalézají. Z kmenů těchto vznikají kapilláry, které po zcela krátkém průběhu mezi elementy provazců přecházejí do dutin venosních. Tím vysvětluje se snadno ten zjev, že dutiny nadledviny naplní se injekční hmotou, ať již nastřikujeme nadledvinu od aorty či od vény cavy. Jest tedy dráha arterielní krve velice krátká.
Cirkulace krevní v nadledvině žáby jest tedy takováto: Do nadledviny proudí krev venosní z véna portae renis skrze krevní dráhy v ledvině; krev tato projde dutinami v nadledvině žabí a odváděna jest zpět skrze venae renal. revehentes. Kromě toho proudí mezi parenchym nadledviny krev arterielní z větví arterií renálních a krev tato po krátkém průběhu kapillarami přichází rovněž do oněch krevních dutin v nadledvině a skrze venae ren. revehentes jest odváděna. Mají tedy venae renales revehentes vlastně dvoje kořeny. Jedny jsou v krevních drahách ledvin a nadledvin, druhé v kapillarách vzniklých z arterií.
Nyní nutno několika slovy se zmíniti o povaze oněch krevních dutin v nadledvině Anurů a spolu o krevních drahách v ledvině.
Roku 1900 uveřejnil C h. S. Minot práci (12) pod názvem »O dosud neznámé formě krevního oběhu bez kapillár v orgánech obratlovců*. Formu těchto krevních drah nazval Minot sinusoidy.
Mezi konci malých arterií a ven, jest možné dle Minota dvojí spojení. Jedním typem tohoto spojení jsou pravé kapilláry, druhým typem jest zvláštní forma cév, pro niž Minot navrhl pro podobnost této formy cév s pravými sinusy krevními, název sinusoidy. Sinusoid jest poměrně velice široký proti vlásečnicím a jeho epithel přiléhá těsně k buňkám
XII. ﻿orgánu, v němž sinusoidy jsou vyvinuty. Typický sinusoid nemá žádné neb velice malé spojovací tkáně mezi svou stěnou a parenchymem orgánu, a kde přece vazivo přichází, jest sekundární akvisicí. Vývin sinusoidu v embryu, pokud známo, jest zásadné rozdílný od pravých vlásečnic.
Sinusoidy nalezl Minot v těchto orgánech různých obratlovců: pro-nephros, mesonephros, játra, srdce, nadledvina, žláza parathyreoidální, žláza karotická, žlázy coccygeální. Je-li sinusoidální cirkulace též v žláze štítné, ve slezině, v corpus cavernosum a v placentě, nechal Minot nerozhodnuto.
Hlavní rozdíly mezi kapillarami a sinusoidy shrnuje autor ve čtyřech bodech:
1.  Velikost a tvar. Vlásečnice jsou nepatrného průměru, kdežto sinusoidy mají  mnohokráte   větší  průměr,   než kapilláry.   Vlásečnice jsou tvaru cylindrického,   kdežto sinusoidy mají   tvar nepravidelný a četné nepravidelné spojky navzájem.
2.   Vztah   k   okolní  tkáni.   Vlásečnice  jest obklopena vazivem, mesenchymálního   původu.   To   lze   viděti   v embryonálních   i   dospělých orgánech všech tříd obratlovců.   Kde   vlásečnice   přiléhá k epithelu (jako ku př. v plících) vznikl tento stav teprve sekundárně. Endothel sinusoidu však nasedá většinou těsně na parenchym orgánů. Částečná invase mesen-chymální tkáně mezi endothel sinusoidu a parenchym orgánů může později nastati,  jak tomu   jest ku př. v nadledvině,   avšak vztah sinusoidu k této tkáni jest určitě sekundární vzhledem k vývinu.
3.  Vývin.    Vlásečnice   povstává   dle   Mino ta   z   vasoformativních buněk, z řetízku takových buněk.   Sinusoid   proti  tomu  není   produktem nové histogenese,   nepovstává z vasifaktivních buněk,   nýbrž je resultátem děje, při kterém s jedné strany endotheliální stěny již existujících krevních cév,   s druhé   strany  vyvinující  se parenchym   orgánu   navzájem   se prorůstají.
4.  Endothel. Jádra endothelu v sinusoidech jsou dle Mino ta více od sebe vzdálená,   než v pravých  vlásečnicích.   Minot   našel  tento  zjev bez výjimky ve všech sinusoidech, které studoval.
Co se fysiologie sinusoidu týče, soudí Minot, že oběh krevní v těchto má podstatně odchylné podmínky proti oběhu ve vlásečnicích.
Cirkulace sinusoidální zdá se býti primitivnější a fysiologicky >in-feriornější< než cirkulace kapillární. V pronefrosu jsou pravé sinusoidy, v ledvině však pravé kapilláry, v játrech sinusoidy se přemění v kapillari-formní cévy, v srdci po vývinu arterií věnčitých jest cirkulace sinusoidální doplněna kapillarami.
Z detailního popisu sinusoidu v jednotlivých orgánech vyjmenovaných zajímá nás vzhledem k našemu pozorování nadledvina.
Cirkulace v tomto orgánu jest v době embryonální dle Min o ta výhradně sinusoidální. Endothel širokých sinusoidu přiléhá těsně k buňkám parenchymu. Teprve později vniká od pouzdra vazivo do vnitř orgánu, jak
XII. ﻿10
M. Pfaundler u některých ssavců shledal. Sinusoidální cirkulace není však pouze v koře nadledviny, nýbrž i v dřeni, jak to na řezu z nad-ledviny hlodavců (krysy) Minot výkresem znázorňuje.
O sinusoidech proneseny byly od publikace Minetový celkem dva názory. Jeden souhlasný Lewisův a jeden odporující Ebnerův. K nim připojuje se krátké sdělení Atkinsonovo o vývinu cirkulace v nadled-vině králíka, rovněž s M i n o t e m souhlasící.
V. šl. Ebner v Koellikerově knize pronáší o Minetových sinusoidech tento úsudek: »Na krevních prostorách v corpus cavernosum lze nejlépe získati představu o tom, co sinusoidem jest míněno, ač Minot právě o těchto dutinách kavernosních, jakož i o placentě určitě se nevyslovil. Ebner slovem sinusoid míní cévu širokou, skladby vlásečnic, která se direktně vkládá mezi arterii a vénu bez všeho sprostředkování stočených vlásečnicových rourek. Sinusoidy v embryonálním srdci nejsou dle Ebnera vůbec žádné cévy, nýbrž prostory a skuliny mezi trabeku-lemi svalstva a v srdci nižších zvířat jsou tyto dutiny jako systém dutin v houbě kommunikujících s dutinou srdeční. Sinusoidy pronefrosu a mesonefrosu jsou dle Ebnera embryonální cévy, které jsou ve stavu nejpůvodnějším, z jakého i velké cévy se vyvinují. Sinusoidy nadledviny jsou tenkostěnné vény. Totéž platí o sinusoidech žlázy kokcygeální a para-thyreoidální. Co se týče kapillár v játrech, mohly by tyto dle Ebnera pouze v době embryonální nazvány býti sinusoidy, kdežto vlásečnicím dospělých jater ssavců, jakkoliv zvláštní skladbou se vyznačují, tohoto názvu dáti Ebner nemůže. Ebner uzavírá odstavec o sinusoidech větou, že pojem sinusoidu ve smyslu Minetově, kterým myšlen jest zvláštní druh cév, není oprávněn.
Otázkou oprávněnosti pojmu a názvu sinusoidu, zabývá se práce Lewisova (10) nedávno uveřejněná.
Lewis snaží se pojem sinusoidu, Minotem dosti neurčitě vyjádřený, definovati blíže a dokazuje podstatný rozdíl mezi vlásečnicemi a sinusoidy.
Sinusoidy mohou býti definovány jako část cévy zaujatá do orgánu při vzájemném prorůstání endothelu a parenchymu přiléhajícího orgánu. Proliferující tubuly neb trabekule nějakého orgánu objevují se u velké cévy a vnikají do jejího .lumen, endothel cévy před sebou strkajíce. Céva z druhé strany vysílá své větve, obkličující tubuly orgánu.
Při konvoluci neb anastomose tubulů neb trabekulí, tato velká céva rozděluje se v menší. To je process prorůstání, kterým se produkují sinusoidy. Sinusoidální cirkulace je buď čistě venosní, neb čistě arterielní. Důsledkem tohoto způsobu vývinu jest skoro úplná nepřítomnost vaziva mezi endothelem sinusoidu a buňkami přiléhajících trabekul. To je zásadně důležitá, charakteristická známka sinusoidu.
Vlásečnice mají odlišný původ. Jednoduché endotheliální trubice, které tvoří veškeré krevní cévy embrya, vysílají ven cévní výběžky (ať již tyto vyvinují se jakkoliv), které se rozvětvují v mesenchymu. Výběžky
XII.
* ﻿11
z vény se objevují u výběžků z arterie a vejdou s nimi v anastomosu. Takové spojení arterio - venovní jest příkladem vlásečnic. Vlásečnice leží v hojném vazivu. Původ jejich z arterie a vény a jejich vztah ku pojivné tkáni je odlišuje od sinusoidu.
Typickým příkladem pro tento rozdíl může býti dle Lewise oběh v pankreatu a v játrech. V pankreatu arterie a vény spojeny sítí vlásečnic, v játrech průběh venosní dráhy přerušen vloženými sinusoidy.
Lewis zabývá se ve své práci popisem vývinu sinusoidu ve třech orgánech: v játrech, v orgáne Wolffově, a v srdci (v myokardu) a dochází k poznání, že ve všech těchto orgánech histologicky i embryologicky sinusoidy jsou dokázány.
Lewis pronáší domněnku, že sinusoidální cirkulace jakožto primitivnější bude asi i u bezobratlých objevena.
R. T. Atkinson studoval vývin cirkulace krevní v nadledvině králíka a sice od prvého objevení se základu pro tento orgán až do zavedení cirkulace arteriovenosní. Při vývinu tomto vcházejí arterie svými konečky do sinusoidu nadledviny, z vény vyvinutých. Sinusoidy se později rapidně zmenšují, až dosáhnou výšky a tvaru vlásečnic, při čemž pozbývají svého přímého vztahu k véně. Tím přejde cirkulace sinusoidální v kapillární. Atkinson tvrdí, že podobný vývin jest v mesonefrosu.
Takový jest asi stav otázky o sinusoidech v přítomné době.
Prohlížíme-li pozorně při větším zvětšení řezy z nadledviny i ledviny Anurů, čím dále tím více jsme přiváděni k přesvědčení, že ty jemné cévy mezi kanálky ledviny a mezi trámci nadledviny nejsou obyčejné kapilláry, jak jsme je zvykli vídat v jiných orgánech, nýbrž že jsou zvláštním druhem cév. Vyznačují se svou neobvyklou u vlásečnic šířkou, velikou nepravidelností kontur a průběhu, nepravidelnou vzájemnou kommunikací a těsným přiléháním svých stěn ku kanálkům ledviny a trámcům nadledviny.
Na řezech embryonálních ledvinou z konce zevní metamorphosy žab lze viděti mezi kanálky mesonephrosu široké, nepravidelné dutiny, které navzájem souvisí a ústí do véna cava. Stěna dutin těch přiléhá k buňkám kanálků i k buňkám nadledviny, a možno v ní rozeznati tu a tam jádra buněk endothelových, která na periferii kanálků a trámců nasedají. Pojivo mezi buňkami kanálků a trámců z jedné strany a mezi stěnou dutin z druhé strany lze spatřiti v tomto stadiu velice zřídka.
Avšak i na řezu ledvinou a nadledvinou dospělé žáby viděti lze četné, široké, nepravidelné dutiny, endothelem vystlané, které, jak nahoře již uvedeno, vzájemně kommunikují. Všecky dutiny, zvláště ony v nadledvině, vystlány jsou endothelem bez vložky vazivové neb s nepatrnými stopami vaziva. Nejen tedy u vyvinující se žáby, nýbrž i u dospělé vidíme v ledvině a nadledvině krevní dráhy, které pojmu sinusoidu odpovídají. V nadledvině větší část oněch prostor možno prohlásiti za sinusoidy (či dokonce sinusy), výjimku tvoří pouze samy větve od venae revehentes, které
XII. ﻿12
opatřeny jsou tlustší stěnou. V ledvině část krevních drah shoduje se se sinusoidy, druhá část odpovídá více vlásečnicím.
Obr. 5. znázorňuje při větším zvětšení jeden konec trámce nadled-viny žáby, který volně do velkého prostoru krevního ční. Okraj trámce jest úplně bez vaziva. Jádra buněk endothelových nasedají na buňky nad-ledviny a vyvstávají do dutiny.
Na základě uvedených fakt přikloňuji se k náhledu, že existuje u Anurů zvláštní forma jemných drah krevních, od vlásečnic krevních odlišná, kterou Minot pojmenoval sinusoidy.
Jest tedy cirkulace krevní v nadledvině Anurů pozoruhodná ze dvou důvodů. Předně jest zde zvláštní ta okolnost, že do dutin krevních v nadledvině přichází krev, která již jednou kapillární sítí prošla. Za druhé má zvláštní postavení nadledvina Anurů proti ostatním obratlovcům a zvláště ssavcům v tom ohledu, že krev v sinusoidálních dutinách má dvojí původ či dvojí pramen, jak dříve bylo vysvětleno.
Plazi.
Histologická skladba a uložení kortikální a medullární substance u reptilií jsou poněkud jiné u hadů a ještěrek a jiné u želv.
Rozdíly ve skladbě spočívají dle H. Folia (13) v tom, že u hadů a ještěrek uložena jest dřeň dorsálně od elementů korových a jen něco málo skupin faeochromních buněk se nalézá ve ventrálně uložené masse tkáně nadledviny, kdežto u želvy a podobně u krokodila obě tkáně navzájem se proplétají a tak poněkud se přibližuje tato forma oné, jakou nalézáme u ptáků. Poli kreslí vedle sebe průřezy nadledvinou hada (tab. L, obr. 2. Boa constrictor), nadledvinou želvy (tab. L, obr. 1. Emys europaea) a nadledvinou kuřete (tab. L, obr. 3. Gallus domesticus), z kterýchžto výkresů nejlépe rozdíl v uložení korových a dřeňových elementů jest patrný.
Budiž při této příležitosti podotknuto, že Poli zavrhuje přenášení názvů »korová« a »dřeňová* hmota či tkáně, vzatých z nadledviny ssavců, na nadledvinu ostatních obratlovců a ponechávaje pro dřeň název substance faeochromní (= chromaffinní), navrhuje pro tkáň druhou (korovců) název orgán interrenální čili meziledvina (Zwischenniere).
Že není správno z důvodů histologických užívati názvů korá a dřeň u nadledviny amphibií, podotkl jsem ve své první práci (r. 1898) a důvody Po l lovy hlavně embryologické povahy musím nazvati za správné.
Podkladem ku studiu histologie nadledviny želvy jsou mi praeparáty od Testudo graeca, zhotovené methodou forrnol - haematoxylínovou. Ku porovnání užil jsem výkresů Pollových z nadledviny od Emys europaea a Boa constrictor.
XII. ﻿13
Část řezu z nadledviny od Testudo graeca znázorněna jest na tab. L, obr. 6. Takových lalůčků vazivem ohraničených, z nichž jeden na výkrese znázorněn, jest viděti na příčném řezu několik. Pozoruhodno jest, že elementy medullární uloženy jsou ve skupinách většinou na periferii lalůčků, kde právě cévy, hlavně vény ve vazivu jsou uloženy. Uvnitř lalůčků naleznou se skupiny medullárních buněk velmi zřídka. Liší se tedy v tomto ohledu nadledvina Testudo graeca od Emys europaea. Jinak souhlasí můj obrazec s výkresem Foliovým úplně, co se struktury provazců dotyce. Dutiny krevní uložené mezi tkání nadledviny jsou na mých praeparátech mnohem prostornější než na výkrese Foliově od Emys europaea.
Silné kmeny arterielní uloženy jsou ve vazivu mezi lalůčky nadledvin i v pouzdře na volné straně nadledviny; druhou stranou totiž přiléhá nadledvina k ledvině. Arterie ony jsou větvemi arterií ledvinových.
Vény doprovázejí obyčejně arterie v oněch pruzích vazivových, a krev svou sbírají z dutin mezi trámci nadledviny. Vény mají znatelnou, obvyklou u ven stěnu a liší se svým tvarem a svou stěnou od oněch dutin krevních, z nichž krev odvádějí.
Dutiny ony mají nepravidelný tvar a nestejně široký průměr, a stěny jejich jsou velice tenké, ba na mnohých místech nasedá endothel, tyto dutiny vystýlající, přímo na buňky parenchymu. Tam, kde jest vazivo přítomno, jest v malém množství zastoupeno. Podobně dutiny krevní s četnými erythrocyty nalézám i v ledvině této želvy.
Ony prostory krevní nelze považovati ani za pravé vény ani za vlá-sečnice. Nezbývá tedy než zařaditi je mezi útvary přechodní mezi pravými vlásečnicemi a vénami, ať již je pojmenujeme sinusy neb sinusoidy. Jaký název jim přísluší, rozhodne definitivně studium jich vývinu.
Pro omezenost materiálu není mi možno další podrobnosti, zejména přechodní cesty krve arterielní do oněch sinusů popsati. Z toho však, co uvedeno, jest patrno, že ony prostory krevní, které jsme u amphibií viděli, nalézají se i v nadledvině želvy. Někdy jsou užší a provazce tkáně v prae-parátě převládají, jindy jest asi poměr jich stejný. Sluší-li to vysvětlovati druhem či funkcí, nemohu na základě svých praeparátů usuzovati.
Ptáci.
Sdělení moje o cirkulaci v nadledvině ptáků jest založeno na praeparátech z nadledviny holuba (Columba livia) a obr. 7. na tab. I. znázorňuje část příčného řezu. Předem budiž podotčeno, že, ač nemohu na základě pouze skrovného toho materiálu, žádných detailů sděliti, přece tolik jsem zjistil, že cirkulace v nadledvině ptáků se shoduje s oběhem krevním v nadledvině plazů.
Nadledvina ptáků jest podobné skladby, jako nadledvina plazů, jak obr. 3. Poliův (řez nadledvinou Gallus domesticus) a můj obr. 7. na
XII. ﻿14
tab. I. na první pohled jasným činí. Co se uložení obou součástí nadledviny dotyce, shoduje se nadledvina ptáků více s nadledvinou želvy než s nadledvinou hada (Boa consírictor), jak na to Poli byl poukázal.
Nadledvina holuba přiléhá k velké véně a dutiny krevní, mezi trámci se nacházející, ústí do vény, jak na obr. 7., tab. I. jest vidno. Mezi trámci tkáně nadledviny nalézají se průřezy arterií, které jsou větvemi arterií led-vinných; krev pak sbírá se do dutin nepravidelných, různé velikosti, které na mnoze nemají žádné vlastní stěny, takže endothel jich nasedá na buňky parenchymu. Některé z dutin spojují se ve vénu, znatelnou stěnou opatřenou, která pak ústí do véna cava neb do vény renální; jiné otvírají se přímo do oné vény (viz obr. 7., tab. L).
Nadledvina od Gallus domesticus jest podobné skladby, pokud na výkrese Foliově jest patrno a dutiny, které Poli slovem »céva« vyznačuje, postrádají obvyklého u cév vaziva.
H. Rabi (14), který popsal vývin a stavbu nadledviny ptačí, neuvádí ničeho o cévách. Na obrazích svých 12. a 13. na tab. XXX. znázorňuje cévy tenkostěnné, tak jak nahoře jsem je popsal.
Nalézáme tedy i u ptáků v nadledvině dutiny krevní, které se podobají dutinám popsaným u obojživelníků a plazů a které nejsou ani vláseč-nicemi, ani pravými vénami, nýbrž přechodním útvarem mezi těmito.
XII. ﻿Seznam prací v tomto oddílu citovaných.
1.  Arnold J.:  Ein Beitrag  zu der  fcineren Struktur und dem Chemismus d«r Nebennieren. Archiv fůr path. Anat. und Physiologie. Bd. XXXV. 1886.
2.  Atkinson R. T.: The early developement  of the circulation in tne supra-Anat. Anzeiger. Bd. 19. 1901.
3.  Ebner voň: A. Koellikers: Handbuch der Gewebelehre děs Menschen. III. renal of the Rabbit. B. U. H. pag. 664.
4.  Flint J.   M.:   The   blood vessels,   Angiogenesis,  Organogenesis,   Reticulum, and Histology of the Adrenal.   Volum IX. of the Johns Hopkins Hospital  Reports, pag. 153—230. 1900.
5.  Gaupp  E.:   A.   Ecker's   und  R. WiedersheimV.   Anatomie   děs   Frosches. II. Abt. pag. 418. 1899. III. Abt. pag. 259. 1904.
6.  G i a co mi ni E.:   Sulla esistenza   della  sostanza midollare nelle capsule sur-renali dei Teleostei. Monitore zoologico italiano. Anno XIII  N. 7. 1902.
7.  Týž:   Sopra la fine   struttura   delle   capsule  surrenali  degli  anfibii  e sopra i nidi cellulari dél simpatico di questi vertebrati.   Gabinetto di zoologia ed anatomia comparata della libera universita di Perugia. Siena 1902.
8.  Huot M. E.:   Sur les capsules surrénales, les reins etc. děs poissons lopho-branches. Com. R. Acad   Se. Paris T. 124. 1897.
9.  Týž:  Preliminaire sur   1'origine  de capsules  surrénales děs poissons lopho-branches. Ibidem. T. 126. 1898.
10.  Lewis F. T.:   The Question  of Sinusoids.   Anatom.  Anzeiger  XXV.  Bd. No. 11. 1901.
11.  Maňase P.:   Ueber  die Beziehungen  der Nebennieren  zu den Venen und dem venósen Kreislauf. Virchows Archiv Bd. 135. 1894.
12.  Minot Ch. S.: On a hitherto unrecognized form of blood circulation withont capillaries in the organs of Vertebrata. Proceedings of the Boston Society of Natural History. Vol. 29. No. 10. 1900.
13.  Poli H.: Die Anlage der Zwischenniere bei der europáischen Sumpfschild-krote (Emys europaea). Intern. Mouatsschrift fůr Anat. u. Physiologie. Bd. XXI. 1904.
14.  Rabi H.: Die Entwickelung und Structur der Nebenniere bei den Vogeln. Archiv f. mikr. Anatomie. Bd. 38. 189.
15.  Srdínko O. V.: O stavbě a vývinu nadledvinky žab. Rozpravy Češ. Akad. II. tř., roč. VIL, čís. 12. 1898.
16.  Týž: Příspěvek k poznání vývinu nadledviny u amphibií. Tamtéž roč. IX., číslo 32. 1900.
17.  Týž:  Baň und Entwickelung der Nebenniere  bei Anuren.   Anat. Anzeiger. XVIII. Bd. 1900.
18.  Týž: Beitráge zuř Kenntnis der Nebenniere der Knochenfische: Ueber Bau und   Entwickelung   der   Stannius'schen Korperchen   der  Lophobranchier.   Archiv fůr mikr. Anatomie. Bd. 62. 1903.
19.  Týž: Příspěvek k srovnávací anatomii nadledviny. Časopis českých lékařů, ročník 1903.
20.  Týž:  Eine   sichere  Methode   zuř Differenzierung   der  Rinden   und Mark-elemente in der Nebenniere, besonders bei Sáugetieren und Menschen. Anat. Anzeiger. XXVI. Bd. 1905.
XII. ﻿Vysvětlení obrazců.
Obr. 1. Řez tělískem Stanniusovým, přiléhajícím k ledvině od Salmo pru véna, a — arterie, l^z led vina, Si. zn tělísko Stanniusovo. Reichert ocul. 4., obraz 4.
Obr. 2. Část předešlého řezu při větším zvětšení. Reichert oč. 4., ob. 8a.
Obr. 3. Příčný řez nadledvinou dospělé Raná temp.; n — nadledvina, k zr kortikální elementy, m — medullární elementy, v — véna cava, / ==: kanálky ledvinné, / — pouzdro, si:nsinusoidy. Reichert oč. 4., ob. IV.
Obr. 4. Příčný řez nadledvinou Raná temp. Zasažena véna v souvislosti s dutinkami nadledviny. n — provazce nadledviny, d ~ dutinky sinusoidní s krvinkami, z»:=vena revehens, a — arterie, l — kanálky ledvinné. Reichert oč. 3., ob. IV. (Výkres tento vzat z publikace č. 15. dle předcházejícího seznamu.)
Obr. 5. Část trámce nadledviny Raná temp.; si — sinusoid, e =r jádro endo-thelu, b — buňky nadledviny. Reichert oč. 4., homog. imm. '/12.
Obr. 6. Část příčného řezu nadledvinou Testudo graeca. k — kortikální provazce, m — medullární skupiny, a = arterie, v — véna, si =z dutinky sinusoidní. Reichert oč. 4., ob. 4.
Obr. 7. Část příčného řezu nadledvinou holuba, v — véna, si =: skuliny a dutinky sinusoidní. Reichert oč. 4., ob. 4.

XII. ﻿O- Srdinko:  „O obéhu krevním v nadledvmě obratlovců.""!.
/.
z.
s '.!'-'""'7
m
fw       ""  .L&* si Jí:í!
či'""1   v^;á»>r^ --:-«
Sr^liř^í^S^""
Rozpravy n. třídy, ročn.XIV.čis.12 M905>
lít.Ceník Átiiniftcr. ﻿*"
