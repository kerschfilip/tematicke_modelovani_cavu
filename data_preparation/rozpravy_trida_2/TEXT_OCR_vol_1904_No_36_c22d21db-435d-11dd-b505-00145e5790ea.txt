"","x"
"1"," ﻿ROČNÍK XIII
TŘÍDA II.
ČÍSLO 36.
O škrobové pochvě Cucurbitaceí.
Napsal
Dr. Bohumil Němec.
(Práce z ústavu pro fysiologii robtlin při c.  k. české universitě.)
(Předloženo dne 5. listopadu 1904.)
Dle statolithové theorie geotropismu (Němecl.— V., Haberlandt I. — III.), je geotropické podráždění vybavováno tlakem specificky těžších anebo lehčích tělisek na čivou (sensibilní) plasmu, která oproti osám orgánů rostlinných zaujímá určitou, relativně stálou polohu. Vskutku byla shledána taková těliska specificky těžší, jež mohou snadno-vlivem tíže v protoplasmě přepadnouti a na plochu čivé plasmy, jež právě fysikálně spodní stěny buněčné pokrývá, tlačiti, u velmi četných rostlin, jež byly v tom ohledu zkoumány, a není dosud známa rostlina anebo rostlinný orgán, jež by byly bezpečně geotropické reakce schopny a zmíněných tělisek postrádaly. Ovšem třeba přiznati, že dosud četné rostliny v tom ohledu nebyly zkoumány, především houby. Mám však za to, že geotro-pismus hub není dosud bezpečně dokázán. Pokusy, jež o geotropismu hub Sachs provedl, připouštějí dosud též jiný výklad. Dosud totiž je vykládáno, že na klinostatu s osou vertikální při jednostranném osvětlení (které ve všech pokusech, kdy postaven klinostat k oknu, šikmo s hora dopadá), není rostlina heliotropicky drážděna. Tomu tak není. Pokus analogický s kořeny, jež dány na klinostat se šikmou osou tak, že svírají s osou úhel 90°, dokazují, že za takových okolností zcela bezpečně dostaviti se může směrná, výsledná reakce. Kořeny se tu totiž zakřiví geotropicky, dosáhnou polohy rovnovážné, když jsou s osou klinostatu rovnoběžný. Zde působila na kořeny jednostranně tíže ve směru šikmém na osu klinostatu. Ve všech pokusech, kde jednostranně světlo působí šikmo na osu
K o zprávy: Roč. XIII. Tř. II. Č. 36.
XXXVI. ﻿klinostatu, je tolikéž možná reakce čistě heliotropická, tak tedy také v Sachsových pokusech. Geotropismus hub zasluhuje tedy podrobnějšího zkoumání, aby jeho existence vůbec byla dokázána. Řasami zabýval se s tohoto stanoviska nejnověji Haberlandt, i nechci zde jeho zprávě na základě vlastních pozorování, jež jsem konal letošního roku v září na na mořských řasách v Terstu, předbíhati.
Těliska, jež se jako lehce pohyblivá specificky těžší anebo lehčí jeví a o nichž theorie statolithová předpokládá, že ve službách recepce tíže stojí, jsou různé povahy: Nejčastěji jsou to zrna škrobová, mohou to však býti též i jádra, vakuoly, krystaloidy, zrna cellulinová, těliska neznámé jakosti chemické, jaká v rhizoidech některých mechů jakož i u parožnatek byla shledána, nejnověji pak ukázal Thum (L), že krystaly šťavelanu vápenatého přečasto jako těliska specificky těžší a rychle přepadává vystupují.*) Je tedy zcela bezvýznamno uváděti proti theorii statolithové, že jsou též geotropické rostliny, které nemají vůbec škrobu. Třeba dříve vyzkoumati, zda-li takové rostliny postrádají vůbec přepadavých tělisek specificky těžších anebo lehčích, aby mohly případy ty býti uváděny proti theorii. Na jakosti přepadavých tělisek nezáleží.
Uložení buněk opatřených specificky těžšími tělisky (a mám tu na mysli pouze těliska v plasmě uložená), je rozmanité. U mechů nalézají se buňky takové (se zrny škrobovými) v základním parenchymu. Shledal jsem přepadavý škrob u všech mechů geotropických a sice též u saccharofyl-ních játro vek (Pellia calycina, Aneura pinguis, Trichocolea tomentella), pokud se jevily býti geotropickými. Neshledal jsem stopy škrobu u Lophocolea bidentata. Ve tmě roste tato foliosní jatrovka velmi dobře a jeví se býti zcela desorientována rostouc nepravidelně sem tam a nemajíc naprosto žádné schopnosti oproti tíží se orientovati. U Aneury je vegetativní lodyha geotropická a chová hojně přepadavého škrobu, tobolka však není geo-tropická (ve tmě roste ve spirále v libovolném směru) a nemá přepadavého škrobu. Za to plodonoš Marchantiaceí je geotropický a chová hojně přepadavého škrobu (Marchantia polymorpha, Reboulia hemisphaericci), Metz-geria furcata nemá stopy škrobu. Z listnatých mechů Fissidens taxifolius jeví ve tmě nepatrný vzrůst a spolu geotropismus a má malé množství přepadavého škrobu. Hypnum cupressiforme nemá škrobu a nejeví geo-tropismu, geotropické Hypnum crista castrensis má hojnost škrobu v základním pletivu. Negeotropické části u Bryum argeitteum nemají přepadá-
L.
*) Nález ten je sám osobě zajímavý, zda-li však zmíněné krystaly jsou ve službě recepce tíže, nelze nikterak říci. Již předem třeba uvésti podstatný rozdíl mezi škrobovými zrny a zmíněnými krystaly: Tyto pohybují se ve vakuole a dopadají na stěnu vakuoly. Škrobová zrna však se pohybují ve plasmě a dopadají, resp. tlačí na pokožní plasmu. Poněvadž stěna vakuolová nezaujímá — jak z pohybů vakuol a jich změn souditi lze — stálé polohy oproti ose orgánu, není příliš pravděpodobno, že by jí připadal nějaký význam při recepci tíže.
XXXVI. ﻿vého škrobu, u geotropického druhu Rhodobryum roseum je přepadavého škrobu hojnost. Rhizoidy listnatých mechů jeví často geotropismus. Tak relativně hlavní rhizoidy, jež vyrůstají na vegetativních rozmnožovacích těliskách u Bryum argenteum. Ale to jen rhizoidy relativně hlavní. Ve tmě rostou tyto rhizoidy negativně geotropicky vzhůru, jak již Correns pozoroval. V konečné buňce chovají tyto rhizoidy škrob nepatrně pohyblivý, ale až k pokožní plasmě přiložený. Podobně rel. hlavní rhizoidy, jež u Fissidens taxifolius z úžlabí listů ve tmě vyrůstají a negativně geotropicky vzhůru rostou. Z počátku chová i konečná buňka vakuolu s přepa-davými tělisky, později však škrobová zrna málo přepadává v konečné buňce. Rhizoidy většiny mechů jsou však ageotropické, ovšem jeví většinou silný negativní heliotropismus. Přechodné tvary mezi protonematem a rhizoidy jsou však někdy positivně heliotropické. Rhizoidy na břišní straně dospělých stélek u druhů Marchantia polymorpha, Preissia commutata, Fe-gatella conica nejeví žádného geotropismu a nechovají zřejmých přepada-vých tělisek.
U kapradin v listech je přepadavý škrob umístěn v základním paren-chymu, ale již Marsilia a přesličky (dle Schroedera I.) mají speciální pochvy škrobové s přepadavým škrobem. Poměry u rostlin jevnosnubných prozkoumal jsem na četných objektech (I.—V.), dále též Haberlandt (I, II) a Schroeder (I). Možno zde prostě na tyto práce odkázati. Zajímavý případ shledal jsem u mořské rostliny Zostera marina. V oddenku a v basi listů je přepadavý škrob v základním parenchymu kol svazku cévního, výše v listech však je vyvinuta zřejmá škrobová pochva. U halo-filních rostlin, které jsem sbíral v Gradu a v okolí Terstu, shledal jsem vesměs typické pochvy škrobové (Salicornia herbacea a fruticosa, lnula critkmoides, Suaeda maritima, Cakile maritima, Atriplex portulacoides, Arte-misia coerulescens atd.)- Nápadně shoduje se u druhu lnula crithmoides s theorií rozložení škrobové pochvy v listech, v jejichž úžlabí nalézají se krátké větévky. Listy ty v pravém skoro úhlu vyrůstají od osy, as ve třetině své délky se zakřivují vzhůru. Dospělé listy v basi své nemají přepadavého škrobu, v zóně zakřivení a nad ní je však kol svazků cévních hojně buněk s přepadavým škrobem. U kořenů jsou poměry celkem monotónní. Většina kořenů má přepadavý škrob v čepičce, některé vedle toho ještě v korovém parenchymu vlastního kořenu, anebo jenom zde. Konečné jsou kořeny ageotropické, přepadavého škrobu vůbec postrádající. Legu-minosy mají většinou čepičky značné dlouhé, tak Lupinus albus až l mm i více. Odtud vysvětliti lze Czapekovy (I) resultáty, jež zdánlivě proti theorii statolithové mluví. V posledním roce zkoumal jsem podrobněji poměry ve klíční rostlině Cnscuty (C. glomerata). Klíční rostlina má kořen bez čepičky, omezeného vzrůstu. V prvním svém stadiu, dokud nenaduřuje, je kořen ten positivně geotropicky, a chová škrobovou pochvu: vnitřní vrstva korová je totiž tvořena buňkami chovajícími hojnost přepadavého škrobu. Spolu se ztrátou geotropické reaktivnosti v kořenu mizí též pře-
* XXXVI. ﻿padavý škrob a zóna jím opatřená posunuje se vzhůru pod nutační zakřivení, kteréžto Části se spolu stávají negativně geotropickými. !)
Kdyby byly rostliny, kteréž by postrádaly specificky těžších anebo lehčích tělisek, jež by mohly tlačiti na pokožní plasmu, neměla by pro ně statolithová theorie ovšem platnosti. Dosud není takového případu, ale i kdyby se nějaký shledal, nevyvracel by theorii zúplna, nýbrž pouze by dokazoval, že theorie ta neplatí pro všecky rostliny. Také u geotaktických anebo vůbec směr tíže recipujících živočichů nejsou statocysty všeobecně rozšířeny.
Vyložil jsem (Němec II), že by mělo značnou výhodu pro rostlinu kdyby v orgánech geotropických percepční zóna byla akroskopně od zóny reakční uložena, tedy u positivně geotropických orgánů pod ní, u negativně geotropických nad ní. Neboť pak by reakcí uvedena byla celá percepční zóna do polohy klidu. Kdyby v orgánu negativně geotropickém nalézala se zóna percepční pod zónou reakční, reakce by nepřivedla zónu percepční do polohy klidu a byla by možná reakce in infinitum (Darwin I). Jen kdyby orgán byl schopen reakce omezené velikosti a dostatečně vydatného vedení podráždění ve směru akropetálním, nebylo by pro rostlinu se škodou, kdyby zóna percepční nebyla akropetálně od zóny reakční uložena. Ale při polaritě plasmy, jaká se v šíření podráždění jeví (Fit-ting I), stěží lze takový případ očekávati, ač by věc bylo třeba pro každý případ speciálně vyšetřiti. Kdybychom tedy měli negativně geotropický orgán rostlinný, v němž by se nalézala zóna statolithy opatřená pod zónou reakční, bylo by třeba vyšetřiti, zda-li se v tomto případě nešíří podráždění akropetálně. Kdybychom shledali někde statolithové buňky v orgánu neschopném geotropické reakce, také by to nemluvilo proti theorii. Předně nevíme, zdali i v tomto případě není tíže percipována, neboť je možná percepce bez reakce, jakCzapek(I) ukázal. Vlivem světla vybaveny jsou dle jeho pozorování v kořenech určité chemické změny, jinde s heliotro-pismem souvisící, i u takových rostlin, kde se reakce vůbec nedostavuje. Není to sice účelné, nemá to významu pro rostlinu, ale účelnost u všech organismů, byť byla sebe větší, je přece pouze relativní. Vedle toho vskutku pozorujeme, že v četných orgánech ageotropických buněk s přepadavými tělisky není (Haberlandt III).
Zvláště zajímavé poměry dleTondery (I) v tomto ohledu lze shledati u Cucurbitaccí. Autor tento udává, že předně Cucurbitaceae chovají
*) U Characeí shledána přepadává těliska pouze v rhizoidech. Lodyžky, které také jsou geotropické, mají ve své plasmě specificky těžší koule (neznámého složení chemického, kteréž mohou vybaviti svým tlakem geotropické podráždění (Thum, I). Že se také v proudící plasmě mohou specificky těžší těliska nahromaditi ve fysikálně spodních částech buňky, lze velmi dobře pozorovati v kořenových vláscích vodní rostliny Trianea bogottensis. Různá těliska v její plasmě, kteráž intensivně proudí, se nalézající, nahromaďují se v několika minutách ve fysikálně spodních částech buňky. Také krystalky vakuol nahromaďují se působením tíže.
XXXVI. ﻿5
škrobovou pochvu s přepadavými zrny v lodyze své teprve pod reakční zónou, kdežto nad ní škrobová zrna v buňkách pochvy jsou diťfusně rozložena. Za druhé prý v plazivé lodyze u Cucurbita Pepo je vyvinuta škrobová pochva s přepadavými zrny a přece se lodyhy ty nezdvihají geotro-picky vzhůru. (Tondera očividně ničeho neví o homalotropních orgánech t. j. takových, jichž poloha klidu je horizontální.) Za třetí uvádí Tondera Cucurbitaccje, jež vůbec škrobové pochvy postrádají. Z toho soudí, že pro čeleď Cucurbitaceí theorie statolithová neplatí.
Dejme tomu, že by Tonderovy zprávy byly pravdivé. Jen tenkráte by mohly býti uváděny proti mojí theorii, kdyby bylo dokázáno, že nad reakční zónou lodyh vskutku není statolithových buněk (specificky těžší těliska mohla by býti jiné chemické povahy než-li škrob), za druhé že do lodyh není přiváděno geotropické podráždění z jiných orgánů (ku př. z listů anebo úponek), bylo by třeba zkoumati, zda-li nejsou lodyhy Cucurbitaceí od určitého stáří počínaje plagiotropními (to ostatně Czapek již dokázal) a konečné zda-li u těch Cucurbitaceí, jež nemají pochvy škrobové, nejsou jiné buňky přepadavými tělisky opatřeny.
Tonderovy údaje přiměly mne k podrobnějšímu zkoumání Cucur-bJaceí. Výsledky sice nepřinášejí pro theorii mnoho nového, za to dokazují, že poměry u Cucurbitaceí v ničem nemluví proti statolithové theorii. Tonderovy údaje jsou totiž vesměs nesprávné.
Tondera udává, že jsou mezi Cucurbitaceami druhy postrádající škrobové pochvy. Uvádí jako takové tyto druhy: Luffa acutangula, Tricho-santhes colubrina a Bryonia dioica. Pokud se posledního druhu týče, udává Schroeder (I, p. 6), že u něho škrobová pochva stejné jako u Ciiciir-bita Pepo, Sicyos angnlata a Cyclanthera pedata je typicky vyvinuta. Mohu Schroederův údaj potvrditi. Jarní výhony 50—100 cm dlouhé byly prvním materiálem, jejž jsem zkoumal.*) V jednom případu měřila ku př. internodia — nejmladším zkoumaným počínaje — 7, 11, 16, 40, 73, 121 atd. mm. Odříznutý prýt byl položen ve tmě horizontálně (na basi fixován), po 48 hodinách (při teplotě 18—21° C) byl slabě vzhůru zakřiven, zóna zakřivení byla omezena na hoření polovinu internodia, jež měřilo 121 mm. Pod zónou zakřivení nebylo v pochvě svazků cévních žádného škrobu, v zóně zakřivení však byla pochva jako typická pochva škrobová vyvinuta,
*) Všecky rostliny byly za čerstva zkoumány. Zhotoveny od ruky tenké i tlustší řezy, uloženy ihned do jodjodkalia a pak do glycerinu. Důležito je při přenášení a řezání rostlin rostliny v původní poloze udržovati, jinak snadno během manipulace škrob může nepravidelně v buňce se rozložiti. Z té příčiny většinu svých pozorování konal jsem ve sklenníku pokusné zahrádky ústavu pro fysiologii rostlin. Schroeder (I) udává, že při fixaci a zalévání do paralfinu snadno škrobová zrna ztrácejí původní pravidelnou polohu a mohu jeho údaj potvrditi. To se však stává též snadno při řezání čerstvého materiálu v ruce, neboť buňky s řeznou plochou sousedící, i když samy nebyly poraněny, jeví přecasto translokaci svého obsahu. Když i jádra mohou při tom ž buňky do buňky přestoupiti, což teprve škrobová zrna, již jinak dosti pohyblivá.
XXXVI. ﻿neboť její buňky obsahovaly škrob přepadavý, ač zrna byla poměrně malá a v malém počtu přítomna. Hojnější byl škrob v nejblíže mladším inter-nodiu, ještě hojnější v dalším internodiu, jež původně měřilo 40 mm. Následující internodium chovalo pouze ve své spodní polovině přepadavý škrob. Škrobová zrna byla v hoření polovině tohoto internodia v buňkách pochvy diffusně rozložena, právě tak v dalších mladších internodiích. Blány buněčné mechanického (sklerenchymatického) kruhu sice počínají tloustnouti již v zóně, kde chová pochva svazků škrob, ale tloustnou ještě ve značné míře v zóně škrobu postrádající.
Budiž zde též uveden výsledek ohledání druhu Bryonia alba. Prýt 80 cm dlouhý byl uříznut a ve tmě položen vodororovně. Po 24 hodinách byl prozkoumán. Zóna nejsilněj ího zakřivení byla as 7 cm od vrcholu vzdálena. Pět internodií položených nad zónou tou jevilo v pochvě svazků cévních hojný přepadavý škrob, nejmladší internodium přepadavým škrobem opatřené měřilo 5 mm. Také pod zónou zakřivení byl přepadavý škrob ale v míře mnohem menší přítomen než-li nad ní.
Tondera uvádí ještě druhy Luffa acutangula a Trichosanthes colu-brina jako rostliny, jež postrádají škrobové pochvy. Nemohu jej potvrditi. Ano, mohu říci, že Luffa má škrobovou pochvu nejnápadnější ze všech zkoumaných Cucurbitaceí a že pochva ta speciálně nad zónou geotropi-ckého zakřivení chová hojnost přepadavého škrobu. Rostlina druhu Luffa acutangula^ kterouž jsem zkoumal, měla mimo obě zelené dělohy tři úplně již vyvinuté lupeny, pak následoval list asi s polovice vyvinutý, načež byl konečný pupen s listy ještě mladšími. Rostlina byla položena vodorovně, po 24 hodinách vrchol její byl vzpřímen, zóna zakřivení nalézala se pod třetím lupenem. Nad zónou zakřivení je škrobová pochva s přepadavým škrobem nápadně vyvinuta v celých dvou internodiích. Pochva zevně přiléhá na základ kruhu sklerenchymového. Jiné rostliny stejně asi vyvinuté, které 24 hodin v horizontální poloze se nalézaly, dány pak do polohy normální, takže části, jež se byly vzpřímily, opět ve vodorovné poloze se nalézaly. Po pěti hodinách byla jich konečná část vzpřímena, zóna zakřivení byla lokalisována nad insercí třetího lupenu. Nad zakřivením opět byl v pochvě hojný škrob přepadavý. Také Trichosanthes colubrina má typickou pochvu a vždy je přepadavý škrob též nad zónou zakřivení přítomen. Zkoumány byly především mladé rostliny, které měly mimo dělohy tři úplně vyvinuté lupeny, jeden asi s polovice vyrostlý a dále konečný s mladšími listy. Rostliny položeny vodorovně a zkoumány po 30 hodinách. Jich vrcholy byly vzpřímeny, zakřivení bylo lokalisováno pod insercí třetího vzrostlého lupenu. Nad zakřivením chovají dvě internodia hojný škrob statolithový v pochvě škrobové. Také listy vykonávají zakřivení geo-tropická, jež jsou lokalisována v basálních částech jich řapíků. Chovají — pokud se jedná o listy dospělé — škrob statolithový v celém řapíků až k čepeli, mladší listy pouze v basální části řapíků. Některé rostliny postaveny pak v polohu normální a po 16 hodinách zkoumány. Jich vrcholy
XXXVI. ﻿byly vzpřímeny, zakřivení bylo lokalisováno as ve výši inserce listu s polovice vyrostlého. Ve směru vzpřímeného internodia stála úponka, pupen konečný byl odchýlen na stranu. V celém internodiu nad insercí listovou položeném nalézal se hojný škrob přepadavý, také v basi úponky.
Z Cucurbitaceí, u nichž Tondera nalezl škrobovou pochvu, ale přepadavý škrob až pod zónou zakřivení, zkoumal jsem následující druhy, a sice především jako mladé, orthotropní rostliny: Lagenaria vulgaris, Mo-mordica Charaníia^ Coccinia indica, Trichosanthes palmata. U všech druhů stanoveno, že se nad zónou geotropického zakřivení nalézá hojnost pře-padavého škrobu a sice jak v lodyze tak také v řapících listových. Vylíčím podrobněji poměry u některých rostlin-
Lagenaria vulgaris. Klíční rostlina 6 cm vysoká, která měla dělohy již sezelenalé, ale zcela krátký pupen konečný bez prodlužujících se inter-nodií, položena vodorovně a ohledána po 30 hodinách. Zakřivení bylo lokalisováno v hoření třetině hypokotylu. Celé hoření dvě třetiny hypoko-tylu chovaly přepadavý škrob, kterýž byl přítomen nejen v zóně zakřivení nýbrž také nad ní. Jiná rostlina, kteráž měla dva zúplna vyrostlé listy, jeden s polovice vyvinutý a vrchol slabě na stranu zahnutý, byla tolikéž položena vodorovně a po 30 hodinách ohledána. Zóna zakřivení vztahovala se od hoření čtvrtiny hypokotylu až na dolní čtvrtinu druhého internodia. Celé druhé internodium a dolení polovice internodia třetího chovaly hojný škrob přepadavý. Také listy měly nad zónou zakřivení ve svých řapících přepadavý škrob. Pod zónou zakřivení byl škrob omezen na zcela krátkou část. Podobná rostlina položena vodorovně a po 30 hodinách dána do polohy normální. Její vrchol byl po dalších 16 hodinách vzpřímen, zakřivení lokalisováno na hoření polovinu druhého internodia (první, epiko-tylní internodium je u tohoto druhu velmi zkráceno), V celé_zoně zakřivení, jakož i v dalším třetím internodiu byl přítomen škrob přepadavý. Pod zónou zakřivení také byl škrob v pochvě, ale byl celkem nepravidelně rozložen.
Trichosanthes palmata. Rostliny měly čtyři vyvinuté listy, jeden asi z póla vyvinutý, vrchol zahnut na stranu, ve směru hlavní osy stojí pseudo-terminálně úponka. Rostliny položeny vodorovně, po třiceti hodinách vrcholy jejich jsou zdviženy. Zóna geotropického zakřivení umístěna byla pod insercí čtvrtého lupenu. Celé čtvrté internodium ležící nad zónou zakřivení mělo přepadavý škrob. Bylo jej možno také pod zónou zakřivení dokázati, ale nepřepadal tu tak přesně ve směru tíže jako nad ní. V řapících listů tolikéž byl přepadavý škrob, vyjma basi řapíků listů starších. Zakřivení geotropické bylo vždy omezeno na dolení polovinu řapíků listových Některé rostliny byly po třicetihodinné poloze vodorovné postaveny normálně a ohledány po 16 hodinách. Čtvrté internodium bylo i s vrcholem vzpřímeno, zakřivení omezeno na jeho spodní pětinu. Nad zakřivením nalézala se hojnost přepadavého škrobu, kterýž ovšem sahal též pod zónu zakřivení.
XXXVI. ﻿Momordica Charantia. Rostliny měly dva listy zcela vyvinuté, jeden z póla vyrostlý, další list menší a konečně vrchol. Položeny vodorovně jeví po 30 hodinách vzpřímení vrcholu, zakřivení lokalisováno pod insercí prvních vstřícně postavených lupenů. Pod zónou zakřivení nebylo lze stanoviti přepadavého škrobu, kterýž však v hojnosti byl přítomen v celém druhém internodiu, tedy také nad zónou zakřivení. Také řapíky listů geo-tropicky vzpřímených chovaly nad zakřivením přepadavý škrob. Některé rostliny postaveny do polohy normální a zkoumány po 16 hodinách. Vrcholy jich byly vzpřímeny, zakřivení lokalisováno na spodní polovině třetího internodia. Přepadavý škrob byl nejen v celém třetím, nýbrž ještě ve čtvrtém internodiu přítomen. Pod zónou zakřivení byl škrob ne zcela pravidelně dle směru tíže uspořádán.
Coccinia indica. Zkoumané rostliny měly čtyři úplně vyvinuté listy, vedle toho list asi do třetiny vyrostlý. Položeny vodorovně jeví (při 28° C) již po ls/4 hodinách vzpřímení vrcholů. V zóně zakřivení i nad ní nalézá se hojně škrobu přepadavého. Škrobovou pochvou je tu třetí buněčná vrstva pod pokožkou.
Rostliny, které jsem zkoumal, byly poměrně mladé. Má to výhodu, že tu máme rostliny orthotropní, na nichž se objevují zakřivení geotro-pická zřejmě a rychle. Abych se přesvědčil, jak se chovají rostliny starší, již kvetoucí, zkoumal jsem také tyto a také u nich jsem shledal nad zónou geotropického zakřivení přepadavý škrob ve škrobové pochvě.
Tondera uvádí »jako nápadný příklad neudržitelnosti statolithové theorie v rozsahu čeledi Cucurbitaceí* lodyhu druhu Cucurbita pepo, ježto prý rostlina ta chová ve starších internodiích přepadavý škrob a přece nejeví ani stopy geotropického vzpřímení. Chová se tak ovšem pouze na světle. Dáme-li takové plazivé lodyhy do tmy, vzpřímí se záhy jejich vrcholy. Popíšu tu jeden pokus. Lodyha plazivá, jejíž internodium ihned za nutačním zakřivením konečného vrcholu položené měřilo 2 cm, další pak postupně 5'5, 10, 19 atd. cm, položena ve tmě horizontálně. Po 24 hodinách je vrchol zdvižen, geotropické zakřivení lokalisováno ve druhém a v hoření třetině třetího internodia. Celé první i druhé internodium chovalo přepadavý škrob v pochvě škrobové, ano i ve spodní polovině internodia nutačně zakřiveného byla zrna škrobová v buňkách pochvy ve fysikálně spodní části buněk nahromaděna. Ovšem chová přepadavý škrob též třetí internodium. Buňky škrobové pochvy jsou v mladých internodiích poměrně krátké a snadno lze se klamati v ohledu uložení zrn škrobových. Nejlépe hodí se pro zkoumání lodyh vodorovně leževších řezy příčné, pro lodyhy, jež se nalézaly v poloze šikmé anebo vertikální, řezy podélné.
Podobně jako Cucurbita Pepo chovají se též lodyhy druhů Lagenaria vulgaris a Citrullus colocynthis. Zvláště u druhu posléze uvedeného je pochva obsahující přepadává zrníčka škrobová již i v prvním internodiu, která se začíná prodlužovati a l, 2 — 3 cnt měří, velmi dobře a jasně vidi-
XXXVI. ﻿telná. Také base úponek jakož i řapiky listů — pokud jsou schopny geo-tropického zakřivování — chovají zřejmý škrob přepadavý.
U všech Cucurbitaceí, které jsem ohledal, shledal jsem škrob přepadavý v pochvě škrobové již nad zónou zakřivení geotropického. Může tedy také pro Cucurbitaceje theorie statolithová míti platnost.
Tondera došel k jinému výsledku, dle něho neplatí theorie statolithová pro Cucurbitaceje. I táže se, jaký je pak význam škrobové pochvy, této tak konstantně u přečetných rostlin rozšířené anatomické differenciace. Vrací se k původnímu názoru Heine-ovu (I), dle něhož chová škrobová pochva reservní materiál pro tloustnutí blan kruhu sklerenchymatického. Uvádí, že přítomnost škrobové pochvy závisí na vývojovém stavu upevňovacího kruhu kůry. V době, kdy se kruh ten tvoří, můžeme vždy v buňkách škrobové pochvy pozorovati velká zrna škrobová; jakmile však upevňovací kruh jest vytvořen úplně, mizí také (dle Tondery) škrob z pochvy škrobové. To však neplatí všeobecně. Druh Bryonia dioica, jenž dle Tondery pochvy postrádá, ve skutečnosti pochvu škrobovou má, jak Schroeder (I) shledal a jak sám potvrditi mohu. Blány upevňovacího kruhu počínají se tu stlušťovati již v zóně, kde škrobová pochva nemá škrobových zrn, ale stlušťování pokračuje ještě v částech lodyhy, jejíž pochva škrobu již zase postrádá. Tu tedy není naprosto žádné souvislosti mezi přítomností škrobu v pochvě a tloustnutím blan mechanického, upevňovacího kruhu.
Zdá se mi. že by to bylo vůbec velmi neúčelné, kdyby rostlina ukládala v pochvě stavební materiál, jejž by musila nejprve přiváděti ze starších částí, assimiláty se strany svých listů přímo opatřovaných, ""do částí mladších a zde v nerozpustné formě nechávala, aby materiálu toho užila mnohem později a sice v částech lodyhy, které přímo jsou opatřovány dostatečným množstvím assimilátů svých vlastních listů, při čemž by musela onen reservní materiál opět rozpouštěti. Tu by bylo mnohem účelnější, kdyby rostlina vodila plastické látky na místo spotřeby, aniž by je zbytečné na dlouhou dobu jako reservní materiál ukládala. Nelze pochybovati, že se tak v četných případech vskutku děje. Jsou pletiva, jejichž blány silně tloustnou a přece při nich nenahromaďuje rostlina před tloustnutím reservní materiál ve zvláštním zásobním pletivu. Nemusí tomu tedy také u Cucur-bitaceí tak býti, jak to ostatně Tondera pro druhy, kterým škrobové pochvy dle jeho nálezů scházejí, sám přiznati musí Již z těchto úvah plyne, že asi škrobové pochvě přísluší jiná nějaká funkce, aspoň na nějaký čas.
Nikterak totiž nechci popírati možnost, že vskutku dodává ve starších částech rostliny škrobová pochva materiál ke tloustnutí blan v mechanickém kruhu. Popírám pouze, že by to byla nejdůležitější a jediná funkce pochvy škrobové. Je-li můj a Haberlandtův názor o percepci tíže správný, pří
XXXVI. ﻿10
sluší škrobové pochvě především význam pro geotropickou orientaci lodyh. Jakmile rostlinné části pozbudou schopnosti geotropické orientace (k. př. když již vzrůstu nejsou schopny), pozbývá též škrob v pochvě významu pro recerpci tíže a může ho býti užito jako jiného materiálu plastického. Že tomu tak vskutku je, nemůže býti dokázáno některými, velmi volnými vztahy mezi přítomností škrobu v pochvě a vytvářením se upevňovacího kruhu. Vztahy ty nemusí býti účelné a přímé. Vždyť by rostlina mohla škrobu z, pochvy škrobové užiti jako materiálu k dýchání anebo vůbec k četným jiným potřebám.
Ale Heine-ův výklad o významu škrobové pochvy stává se ještě méně pravděpodobným, přihlédneme-li ještě k jiným rostlinám než ke Cucurbi-taceím. Poukazuji tu především k Haberlandtovým (I) vývodům. Škrobové pochvy mají též rostliny, které vůbec v lodyhách stereid netvoří. Ovšem snad by se také tu nalezly pochody, k nimž by snad škrob pře-padavý mohl býti materiálem reservním, že by však výklad ten byl pravděpodobnější, než-li názor můj a Haberlandtův, o tom pochybuji.
Ještě třeba zmíniti se o okolnosti, že škrobová zrna přepadává jsou často vyvinuta ještě v partiích neschopných reakce geotropické ve způsobu zakřivení. Z toho nenásleduje, že by části ty vůbec nebyly schopny na směr tíže reagovati. Třeba poukázati jenom na četné novější práce, z nichž vyplývá, že také druhotné tloustnutí, a vůbec vývoj anatomické struktury (Balí, I) orientovány jsou vlivem tíže. I mohla by tu reakce na recepci tíže jeviti se v takovýchto pochodech formativních.
Škrobové pochvy mají všude, kde je shledáváme, týž ráz. V takovýchto případech soudí fysiologická anatomie také na stejnou funkci a jsem přesvědčen, že to je ve většině případů správné. Jestliže tedy shledáváme v geotropickém klíčním kořenu Cuscuty, v geotropických prýtech a listech přečetných rostlin cévnatých, v geotropických okvětních lístcích u Clivia nobilis, v zóně, v níž vzniká geotropická hypokotylní naduřenina u klíčních rostlin Cucurbitaceí atd. tytéž škrobové pochvy, máme zajisté oprávněnost aspoň zkoumati, zda-li zde všude s touže strukturou táž funkce není spojena. Že tato společná funkce nespočívá v tom, že by pochvy byly reservním pletivem určeným k nahromadění zásobních látek pro tloustnutí blan buněčných v mechanických pletivech, vyplývá z okolnosti, že v kořenu Cuscuty vyvinuta je typická škrobová pochva, ač v kořenu tom se nevyvíjí žádné stereidy, ba dokonce ani tracheidy se ztlustlými a zdřevna-tělými stěnami (Koch I). Spolu s vymizením geotropismu zmizí škrob z pochvy, kořen pak naduří a konečně odumře. Časová souvislost mezi geotropismem a přítomností škrobu v pochvě je nepopiratelná a mluví ve prospěch výkladu, jejž podává theorie statolithová.
XXXVI ﻿11
Po ukončení mých studií o škrobové pochvě Cucurbitaceí dostalo se mi laskavostí autorovou přednášky Fr. Darwina (II) o recepci tíže u rostlin. Zvěděl jsem z ní, že Mrš Per tz Tonde ro vým i údaji povzbuzena zkoumala tolikéž poměry škrobové pochvy Cucurbitačei, že však jeho údaje nemohla potvrditi. V referátu o Toriderově práci v Bot. Ztg. Jost (I) sděluje, že také nemohl údaje jeho potvrditi. Tím tedy z dostatek je vyvráceno jeho tvrzení, že by nemohla theorie statolithová pro Cucur-bitaceje míti platnosti. Příčiny a původ omylů Tonderovych nenáleží mi zkoumati.
Užívám této příležitosti k vyvrácení některých dalších námitek, jež v poslední době proti theorii statolithové byly učiněny. Tak odvolává se Jost (1. c. p 281) na práci Piccardovu (I), který velmi zajímavými pokusy se snaží ukázati, že v typických kořenech dovedou recipovati směr tíže také partie za vrcholem ležící, ne pouze čepička s přepadavými zrny. K pokusům užito síly centrifugální větší, než-li l g. Tu však poměry oproti normálním podmínkám (vliv prosté tíže) podstatně jsou jiné. Vlivem centrifugální síly dostávají se k pokožní plasmě a tlačí na ni těliska, jež za normálních okolností nepřepadají. Že škrobová zrna při centrifugování následují snadno tahu odstředivé síly v buňkách, kde za prostého vlivu tíže jsou diffusně rozloženy, lze se snadno přesvědčiti. To může se tedy státi též ve vrcholu kořenovém, resp. v jeho rostoucí zóně, kteréžto části nabývají tím schopnosti recepce tíže. Již před delší dobou jsem na tuto možnost (Němec III) poukázal a snažil jsem se tím vysvětliti výsledky pokusů Wiesnerových, dle nichž dekapitované (vrcholu zbavené) kořeny jeví vlivem centrifugální síly větší než l g zakřivení.
Také byla pronesena pochybnost, že by měla pohyblivost specificky těžších tělisek nějaký význam pro recepci tíže. K tomu odpovídám, že bez té pohyblivosti nebylo by též tlaku jich na pokožní vrstvičku, a ovšem také ne deformace její, jak ji Haberlandt (III) prohlašuje za nezbytnou k recepci tíže. Dále by nemohla zrníčka zaujmouti pokud možno největší plochu pokožní plasmy a vůbec bez přepadnutí by nemohlo býti celého jich účinu využito. Ostatně znova budiž připomenuto, nikoli úhoz přepadajících zrníček na pokožní plasmu, nýbrž tlak jich, ať stálý, ať přerývaný vybavuje dle statolithové theorie podráždění geotropické.
XXXVI. ﻿Literatura.

Balí, O. M., Der Einfluss voň Zug auf die Ausbildung  voň Festigungsgewebe. Jahrb.
f. wiss. Bot. Bd. 39, 1903. C zapek, F., L, Stoffwechselprozesse iri der geotropisch gereizten Wurzelspitze etc.
Ber. d. d. bot. Ges. 1902-Darwin, Fr., L, On Geotropism etc. Ann. of. Bot. V. XIII, 1899.
—    II., On the Perception of the Force  of Gravity by Plants, Cambridge,   1904. Fitting, H., I. Botanische Zeitung, 1903, II. Abth  p. 362.
—    I1, Geotropische Untersuchungen, Ber. d. d. bot. Ges. 1904. Haberlandt, G., I,  Ueber die Perception děs geotropischen Reizes.   Ber. d. d. bot.
Ges. 1900.
—    II. Ueber die Statolithenfunction der Stárkekórner, Ebenda, 1902.
—    lil, Zuř Statolithentheorie děs Geotropismus. Jahrb. f. wiss. Bot. Bd. 38, 1903. Heine, H., I, Ueber die physiologische Function   der   Stárkescheide,   Ber.   d. d. bot.
Ges. 1885.
Jost. L, I, Botan. Ztg. 1904, II. Abth., Nr. 18-19. Koch, L., I, Die Klee- und Flachsseide. Heidelberg, 1880. Němec,  B.,   I,  Ueber  die   Art   der  Wahrnehmung   děs  Schwerkraftreizes   bei   den
Pflanzen. Ber. d. d. bot. Ges.  1900.
—    II, Ueber die Wahrnehmung děs Schwerkraftreizes bei den Pflanzen.   Jahrb.  f. wiss. Bot. Bd. 36, 1901.
—    III, Der   Wundreiz   und   die   geotropische   Krúmmungsfáhigkeit   der   Wurzeln. Biitr. z. wiss. Bot. Bd. IV. 1901.
—  IV. Die Perception děs Schwerkraftreizes bei den Pflanzen. Ber. d. d. bot. Ges. 1902
—    V. Einiges uber den Geotropismus der Wurzeln. Beih. z. Bot. Ctbt. Bd. 17, 1904. Piccard, A., I, Neue Versuche   uber die geotropische Sensibilitát   der Wurzelspitze.
Jahrb. f. wiss. Bot. 1904, Bd. 40.
Rothert, W., I, Ueber Heliotropismus. Beitr. z. Biol. d. Pfl. Bd.  V. Schroeder, H., I, Zuř Statolithentheorie děs Geotropismus.   Jahrb. f. wiss. Bot. Bd.
38, 190U. Tnu m, Emil, I,   Uber statocystenáhnliche Ausbildung kristallfúhrender Zellen. Sitzb.
d. kais. Akad. Wien, math.-naturw. Kl. 1904. Tondera, M. F., I, Beitrag zuř Kenntniss děs funktionellen Wertes der Stárkescheide.
Bull. int. de 1'Acad. děs Sciences de Cracovie. Math. i.at. Cl. 1903, Nr. 7.
XXXVI."
