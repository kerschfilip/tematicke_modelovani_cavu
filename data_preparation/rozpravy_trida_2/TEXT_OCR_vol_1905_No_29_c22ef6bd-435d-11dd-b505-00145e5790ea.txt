"","x"
"1"," ﻿ROČNÍK XIV.
TŘÍDA II.
ČÍSLO 29.
O vývoji zubních cév.
Napsal s. docent dr. J. Jesenský.
(Z ústavu pro normální anatomii prof. Dr. Janošika   v Praze. — Za podpory z fondu Šíchova.)
Se 2 světlotisk. tabulkami a 2 obr. v textu. (Předloženo dne 23. června 1905.)
Práce, ve které by líčen byl vývin zubních cév od nejmladšího základu zubu, neznám vůbec. Embryonální cévy v zubních základech starších, v nichž vytváří se tvrdé tkáně zubu, došly již povšimnutí v různých histologických a embryologických učebnicích: leč ani tu, mimo publikaci Lepkowského, o níž v následujícím obšírněji referuji, nepodáno nikde studia systematického, pokud vývoje cév se týče, ba ani podrobného popisu jejich uspořádání.
Více pozornosti věnováno bylo již průběhu cév v zubech vyvinutých, i odkazuji v ohledu tom na úvodní čásť prací Lepkowského, kde jest referováno pečlivě o všem, co v literatuře odborné o zubních cévách kdy bylo napsáno.
Lepkowski zabývá se studiem zubních cév ve dvou pracích, první jedná o cévách v zubech ssavců, druhá o cévách v zubech člověka.
I. Uber die Verteilung der Gefásse in den Zahnen voň Sáugethieren.
(Anat. Hefte, 1897, B. VIII.)
Autor studoval průběh cév na zubech psa a prasete. Nejmladší zubní základ, jehož cévy popisuje, jest embryonální řezák l den starého psa. Stadium toto je již ovšem značné pokročilé, jestiť již zubovina vyvinuta v mohutné vrstvě.
Do centra zubního základu vstupují 3 cévy. Ty rozpadají se ihned ve vlásečnice, jež se rozbíhají všemi směry, až dosáhnou dentinu. Hrubší
Rozpravy: Roč. XIV. Tř. II. Č. 29.                                                                                l
XXIX. ﻿cévy uloženy jsou více v prostředních částech embryonální pulpy. Základ zubu obetkán je zevně sítí vlásečnic, jež berou východiště ze spongiesní substance kosti. Kapillary tyto jsou ve spojení s cévami dřeně.
Dále popisuje autor cévy ve špičáku psa, jehož korunka je již hotova. Z vazivového pouzdra probíhají cévy kolem dolního okraje zubního zárodku obloukovité do dřeně. V této lze zříti ostré hranice mezi periferní sítí kapillar a mezi hrubšími cévami, uloženými v centrálních částech dřeně. Kapillarní síť je zvláště hustá na dolním okraji zubu.
Na molaru skoro doneseného prasete pozoroval autor následující: Kolik má zub hrboJků, tolik skupin hrubších cév vniká do dřeně. Z toho soudí, že je správná hypothesa Dybowského, že hrbolkaté zuby vyšších obratlovců povstaly splynutím kuželovitých zubů obratlovců nižších. Na vrcholcích hrbolků, jakož i u dolního kraje zubních základů jsou nahromaděny odontoblasty hustěji než jinde na povrchu dřeně, a v těchto místech je také periferní síť kapillar bohatší. Kapillary na těchto místech mají lakunovité rozšířeniny. Autor soudí, že nejprve vnikají k povrchu kapillary a teprve vlivem bohatší výživy hromadí se povrchní buňky silněji, kladou se do pravidelných řad a vytváří konečně dentin.
O cévách, jež zubní základ obetkávají, píše Lepkowski toto: Do zubního váčku vniká velký počet hrubších cév, které se tu rozpadají na kapillarní síť. Ta přikládá se k cylindrickým buňkám emailového organu. Nikdy kličky její mezi buňky nevnikají.
Cévních klubíček, jež popisuje Wedl, nikdy autor neviděl. Nejhustší síť kapillarní a nejhrubší cévy jsou na hrbolcích embryonálních zubů. Pokračujícím vzrůstem zubů cévní síť zachází.
Při popisu cév v zubech vyvinutých zabývá se Lepkowski velice důkladně zuby Rodentií, zejména zuby lupénkovitými. Nachází vždy, že hrubší cévy dřeňové, skoro parallelně uspořádané, leží centrálně, jemná kapillarní síť periferně. Mezi oběma je ostrá hranice. Kapillary vnikají až mezi odouto-blasty. Z dřeňových cév leží arterie více u periferie, vény centralněji. Kapillary mezi odontoblasty spolu anastomosují — slepě vlásečnice mezi odontoblasty nekončí.
U psa jsou poměry skoro tytéž, počet dřeňových cév není tak veliký jako v zubech hlodavců. Na konci kořene řezáku psa pozoroval autor zvláštní vedlejší kanálky s cévami, jež pronikaly jen cementem. Cévy v periodontium nejsou tak bohaté jako kolem zubního zárodku. Kolem krčku zubního neviděl autor zvláště bohatší pleteně cév, jak popisuje Wedl. Cévy periostalní kommunikují s jedné strany s cévami okostice, s druhé s cévami dřeňovými.
II. Die Verteilung der Gefiisse in den Záhnen děs Menschen.
(Anat. Hefte, 1901, XVIII.)
V této práci přichází v celku Lepkowski k těmže důsledkům jako v práci prvé. Oběh krevní u člověka v zubech je asi týž jako u zvířat
XXIX. ﻿U embryonálních zubů zvířat jsou bohatší pleteně kolem zubního základu, což odpovídá jen poměrně mohutnější vrstvě skloviny na zvířecích zubech. Nejmladší popisované stadium je sedmiměsíční embryo. Art. alveolaris inferior dává pro každý zubní zárodek jednu větévku, jež vniká do zárodku na jeho basi. Větévka ta stoupá až do horních vrstev dřeně a rozpadá se tu na veliké množství větviček, jež se rozprostírají od špičky zárodku, až k basi. Kapillary vnikají mezi odontoblasty a dosahují až k zubovině. Tu tvoří široké kličky, spolu kommunikující.
Na basi zubu je cévní pleteň silnější než na špičce, což odpovídá i uspořádání odontoblastů.
U jednokořenového je uprostřed dřeně svazek cév, které po rozpadu v jemné cévy obstarávají celou dřeň.
V zárodku dvouhrbolkového zubu jsou dva svazečky cév oddělené. Pozorovatel dostává tím dojem, jakoby jednotlivé hrbolky a kořeny odpovídaly jednotlivým zubům, z nichž se zub vícehrbolkový skládá.
Cévy, živící emailový organ, jsou ve spojení s cévami, živícími pulpu. Cévy pocházejí od interalveolarních arterií, prostírají se v husté pleteni na povrchu emailového organu, nevnikají však mezi cylindrické buňky emailový organ ohraničující.
Na místech, kde tvoří se skloviny více, je pleteň bohatší; na počátku tvoření zubů jsou místa ta na nejvyšších bodech zubů. Později tu ěinnosť emailoblastů přestává a také pleteň cévní chudne. Mizení cév počíná na vrcholku zubu a postupuje ke kořenům.
Z dřeňových cév některé se oddělí, někdy i celé svazečky, proniknou dentinem i emailem a spojí se s pletení, obklopující zárodek zubní. Je to asi analogie s Haverskými kanálky v kosti. Zjevy ty nejsou však tak časté, aby mohly býti pokládány za normu.
Vyvinuté zuby živeny jsou i cévami periostalními i cévami dřeňovými, jež vnikají do vnitra zubu skrze for. apicum.
Uprostřed pulpy probíhají silnější svazky cév, jež se k periferii zužují a přecházejí v kapillary, které arkadovitě mezi odontoblasty tvoří jemnou síť.
Průběh krevních cév ve tkáni živočišné studovati lze detailně jen na praeparatech, jichž cévy byly nastříknuty barvivem: injikoval jsem proto všechny téměř objekty, jež vybral jsem k mikroskopickému studiu, vodným roztokem berlínské modři. Embrya velice malá, do jichž cév nebylo lze injekční roztok vpraviti, studována byla nenastříknutá. Mikroskopické řezy v případě tom konány byly zvlášť jemné (8—10 }t tlusté), aby buď otevřené lumen cév, nebo jejich stěny daly se zřetelně rozeznati od buněk okolní tkáně.
Malá embrya nastřikována byla cévami pupečními, větší ze srdce, donošená zvířata buď vystupující aortou nebo arterií
l* XXIX. ﻿carotis co m. Cévy v zubech dorostlého člověka injikoval jsem arteril maxillaris inter.
Praeparaty, určené ke studiu, připravoval jsem takto: Po nastříknutí konservovány byly bud ve for mol u nebo v tekutině Miillerově. Z konservační tekutiny přeložen byl předmět do slabého, po několika dnech do silnějšího, až konečně do absolutního lihu.
Tvrdá tkaniva odváděl jsem 3% kyselinou dusičnou.
Po odvápnění vypírán byl praeparat důkladně ve vodě, pak ve slabém lihu a uložen posléze do lihu absolutního.
Začas vyměněn byl líh za aether-alkohol, a tyž po 2—3 dnech za slabý roztok celloidinu. Z praeparatů takto opatřených vyčerpán byl pod vývěvou pečlivě vzduch.
V řídkém celloidinu ponechány byly praeparaty co nejdéle: poněvadž dřeň zubní ukryta je v těžce prostupitelné zubovině, a tato zase ve vrstvě kostěné, trvá 3—4 týdny, než celloidin dostatečně tkaní prostoupí.
Postupem času přidával jsem celloidin stále hustší, až praeparat pozvolna v hustém celloidinu ztuhnul.
Embrya nejmenší, jež nebyla odvápňována, řezal jsem v parafinu, praeparaty větší vesměs v celloidinu.
Hlavy malých embryí řezány byly v celku, u větších objektů zpracovány byly horní a dolní čelisti každá zvlášť. Souvislosť zubů s kostí a s okolní tkaní byla vždy ponechána.
Ke studiu určené praeparaty řezány byly vždy ve třech směrech: příčně ku podélné ose zubu a vertikálně v rovinách frontální a sagittalní.
Vždy řezány byly úplné série.
Z počátku připravoval jsem tyto jen z řezů 14—20 /i tlustých, později řezal jsem takto pouze praeparaty malé. Zkušenost' mne poučila, že průběh cév možno daleko lépe studovati na řezech silnějších, neboť charakter větvení cév i spojitost' jejich vyniká tu daleko lépe; připravoval jsem proto řezy 40—50—100 ft tlusté, ba v některých případech ještě tlustší. Vedle toho ovšem, bylo-li třeba vyšetřiti zároveň detaily tkáně mimo cévy, dělány byly také řezy tenké.
Série řezů barvil jsem buď karminem nebo haematoxylinem nebo cosinem, vždy fixované již na podložních sklech. Malé objekty probarvovány kochenillou v celku již před řezáním.
Embryonální zuby studoval jsem drobnohledně také nedělené na řezy. K účelu tomu upravoval jsem praeparaty takto: Po odvápnění tkáně otevřel jsem opatrně zubní lůžko a vybavil odtud základ zubu buď s váčkem, nebo bez něho, dle toho, co chtěl jsem studovati, Po odvodnění lihem pro-jasněn byl praeparat buď v origanském oleji nebo v benzolu a uložen do kanadské pryskyřice na miskovitém podložním skle. Praeparat stal se tím úplně průsvitný, a nastříknuté cévy veškerého zubního zárodku odrážely se tak jasně od průsvitné tkáně, že celkové uspořádání cév bylo lze velmi dobře studovati.
XXIX. ﻿Při celé práci bral jsem největší zřetel k zubům člověka a prostudoval jsem také krevní dráhy v zárodcích lidských zubů vývojem pokročilejších, dík bohatému materiálu, velice zevrubně. Bohužel, nebylo mi lze zaopatřiti si během doby, co práce tato byla konána, všechna nejmladší embryonální stadia od člověka, i doplnil jsem mezery studováním materiálu zvířecího. Okolnosť tato, nehledě ani k tomu, že po stránce srovnávací anatomie má velikou důležitost', nebyla věci na závadu, ježto lidské zuby liší se uspořádáním cév od zubů zvířecích jen velice nepatrně: rozdíly týkají se výhradně tvaru zubů, leč princip rozdělení a uspořádání cév u obou skupin je týž.
Celkem  založena je  práce tato na studiu následujících praeparatův:
1.  Od člověka byly vyšetřeny: plodek 8,8 cm dlouhý,
dvě embrya sedmiměsíční,
tři novorozená děcka,
dítě 31/, měsíce staré,
dítě 3—5 měsíců staré,
dítě 6l/2 měsíce staré,
dvě individua dospělá, a sice 28 roků stará žena a 46 roků starý muž.
2.  Výborný materiál   poskytlo   mi   prase:   studována   byla   souvislá řada embryí, velikých od 10 až do 250 mm.
3.  Od   sysla   vyšetřena drobnohledně jen nejmenší  stadia   embryonální, pak zvíře dospělé.
4.  O d o p i c e užil jsem 2 exemplarův, a to obou v době výměny zubův.
5.  Od psa vyšetřena byla: 2 embrya, 2 narozená štěňata, 2 zvířata v době výměny zubů, l zvíře dospělé.
6.  Od kočky  bylo  užito   2 novorozených   zvířat   a   l   v  době výměny zubův.
7.  Z dospělých zvířat studovány byly cévy  v zubech mimo uvedené ještě na ježku (2 exempl.), na morčeti a na netopýru.
Co se týče uspořádání krevních cév v zubech, zajímaly mne — praktika — přirozeně více poměry v zubech hotových, leč jednak z důvodu, abych vysvětlil zvláštní, typické uložení cév v zubech hotových po stránce vývojové, i proto, že znalost krevních drah také v embryonálních zubech může býti z klinické stránky prospěšná, konečně i proto, aby anatomický obraz byl úplný, studoval jsem cévy zubní od prvého počátku tvoření se zubů ve všech vývojových stadiích k zubům hotovým.
Se zřetelem na tuto okolnost'rozdělil jsem veškerou práci na 3části:
1.  V první  popisuji  vývoj   krevního   systému  v  základech  zubních, v nichž nedošlo dosud ke tvoření tvrdých tkaní;
2.  ve druhé   líčím   průběh  cév   od   počátku   tvoření   tvrdých tkaní až do doby, kdy korunka je úplně hotova;
3.  a ve třetí konečně obírám se cévami v zubech úplné vyvinutých.
XXIX. ﻿Vývin cév v zubních základech, vývojem nejmladších.
V místech, kde počínají se vytvářeti základy zubů, objevují se cévy velice záhy a hned od počátku jeví jejich uspořádání určitý, typický ráz. Charakteristické uložení jejich nacházíme již u toho embryonálního stadia, kde nejsou ještě základy pro jednotlivé zuby zřetelně vyznačeny, kde pouze souvislý epithelový pruh prozrazuje tvoření se chrupu.
Poměry takové shledáváme u embrya prasete, velkého 25 mm, jehož stupeň vývoje označuje následující histologický nález: Vně Meckelovy chrupavky jsou již vyvinuty trámečky kostěné tkáně, v horní čelisti kost' dosud založena není.
Zárodky pro jednotlivé zuby jsou znatelný jen potud, že epithelový pruh, společný to základ pro všechny zuby, je místy širší, místy užší.
Zřetelněji vyniká to tam, kde později vznikají zárodky zubů zadních.
Basalní vrstva buněk v epithelovém pruhu je složena z vysokého cylindrického epithelu, jehož jádra jsou sytě zabarvena. Buňky vnitřní jsou plošší a barví se slaběji. Mesoblast v určitém okrsku kolem epithelového pruhu odlišuje se ostře od mesoblastu ostatního: jeho buňky jsou k sobě hustěji položeny a jsou sytéji zabarveny.
Cévy uspořádány jsou již tu dle určitého, stálého systému.
V hloubí mesoblastu, asi v těch místech, kde objevují se první základy kosti, viděti lze průřezy mohutných cév. Od nich odstupuje několik větví, jež berou se přímo ke zbujelým mesoblastickým
buňkám pod epithelovým pruhem a proniknuvše až sem, rozkládají se v síť. Ta pokračuje kolem oblasti zbujelého mesoblastu a kolem veškerého epithelového pruhu až k povrchovému epithelu a zde spojuje se větévkami s cévami pozdější gingivy.
Do zbujelého mesoblastu pod epithelovým pruhem cévy dosud ne-vnikají. Poměry tyto zříti lze na připojeném obrazu (obr. L).
Poskytuje tudíž uspořádání cév v celku následující obraz: Veškerý epithelový pruh i partie zbujelých buněk mesoblastických op ředěna jest hustou sítí cévní. Prameny její jsou větve od velkých cév, probíhajících v hloubí zárodkového vaziva. Pleteň tato je prvním počátkem pozdějšího složitého systému, který vytvořují cévy v zubních zárodcích.
U embryí starších až do velikosti 3'5 cm pozorujeme, že základy pro jednotlivé zuby postupně ostřeji se differencují, leč charakte-
Obr. i. Průřez zubní lištny embrya sysla.
(Fot. snímka mikr. praep.)
XXIX. ﻿ristické změny shledali jsme teprve u embrya 3*7 cm velkého. Tu i vývoj ostatní tkáně je nápadně pokročilejší. Kosť v dolní čelisti vyvinuta je v rozměrech větších, a také základ pro horní čelistní kost' projevuje se již dosti mohutnou lamellou.
Zárodky jednotlivých zubů jsou již zřetelně vyznačeny, tvoří karak-teristické epithelové váčky, jež mají na středním řezu přibližně tvar trojúhelníka. Základnou jeho jest vnitřní epithel, který sestává z vysokých cylindrických buněk, rameny epithel zevní, složený z buněk nižších.
Vnitřní epithel tvoří proti mesoblastu linii mírně konkavní.
Vnitřek epithelového váčku vyplňují buňky ploché, slabě zbarvené.
Zbujely mesoblast pod váčkem epithelovým jeví u porovnání s dříve popsaným stadiem rovněž znatelný pokrok ve vývinu. Partie jeho, ležící pod vnitřním epithelem složeny jsou z buněk skoro kulatých, a ty seřaděny jsou oproti spodině epithelového váčku radierně. Okrsek, který buňky tyto zaujímají, jest objat vrstvou buněk silně protažených do délky, skoro vřetenovitých. Vrstva tato pokračuje souvisle kolem zevního epithelu a tvoří kol celého zubního základu pouzdro, na středním řezu kruhovité.
Studium úplné série řezů poučuje nás jasně o uspořádání cév.
Větve, beroucí východiště od cév, probíhajících v hloubí čelistní tkáně, vytvořují pod vrstvou protažených mesoblastických buněk i v ní samé hustou pleteň. Pokud tato se rozprostírá na basi budoucí papilly zubní nazývám ji ba sál ní cévní sítí.
Pleteň pokračuje dále v pouzdře z protažených mesoblastických buněk kolem celého zubního základu a objímá týž jako souvislý košíček.
Z basální sítě vybíhá do kulatobuněčného mesoblastu jedna céva; ta po krátkém průběhu ohýbá se nízkým, širokým obloukem zpět a vrací se opět v síť, z níž byla vyšla.
Klička tato je prvním základem krevního oběhu v z á -rodkové dřeni zubní.
Při studiu embrya, velkého 4*1 cm, nacházíme poměry skoro tytéž, vytvořené jen v obraze určitějším. Epithelové váčky jsou větší než dříve, vnitřní epithel jest zbujelým mesoblastem více prochlípen. Mezi vnitřními buňkami epithelového váčku objevují se prostory nebarvící se, jež zřetelně zatlačují sousední buňky.
Co se týče cév, nacházíme tu opět mohutnou basální síť, jakož i povrchový košíček cévní kolem celého základu.
V basální síti vyniká jasně mohutnější céva, která, soudě dle struktury stěny, jest arterie. Z ní odstupuje větev, jež proniká do kulatobuněčného mesoblastu, vystupuje v něm do značné výše, otočí se kličkovitě a vrací se zase zpět do pleteně. Klička tato je mnohem vyšší než u předešlého stadia a prostupuje asi dvě třetiny prostory mezi sítí basální a vnitřním epithelem. Více cév v mesoblastu zubu jsem nepozoroval.
XXIX. ﻿Z popsaného obrazu usuzuji, že basalní síť složena jest ze dvou druhů cév a sice z arterií a z ven: první uloženy jsou hlouběji, druhé blíže k papille. Dřeňová klička vychází z arterie a vrací se do venosní části pleteně.
Studujeme li po zkušenostech v předešlém nabytých embrya postupně starší, poznáme, že cévy v zubním základu vyvíjejí se znenáhla určitěji a určitěji ve dva zvláštní systémy, z nichž jeden rozkládá se kolem veškerého základu zubního, a druhý zaujímá místo v mesoblastických elementech téhož — v zárodkové dřeni. O tom, jakým způsobem jeví se pokrok ve vývoji cevstva obou zmíněných systémů, poučí nás drobnohledné vyšetření
embrya prasete, &Q cm velikého. (Viz obr. 2.)
Epithelové váčky zubních základů souvisejí tu s povrchovým epithelem nepřerušeným pruhem. Vnitřní partie t. zv. emailového organu pozůstává z buněk hvězdo-vitých, nepatrného buněčného obsahu.
Papilla zubní jest značně vysoká, nejpovrchnější buňky její, přikládající se k vnitřnímu epithelu jsou větší a tmavěji zbarvené, než buňky vnitřní.
Zubní základy objaty jsou vrstvou embryonálního vaziva, uspořádaného cirkulerně. Co se týče uložení cév, nacházíme na středním řezu základem řezáku tyto poměry: Veškerý zárodek zubní jest opředen hustou cévní pletení, jež se rozprostírá v pouzdru. Některé cévy probíhají tu podélně, jiné na přič.
Basalní síť je zvlášť mohutná. Značné množství cév nalézá se v papille
zubní: jsou tu menší i větší cévy, jež vipíme proříznuté nejrůznějšími směry. Cévy nepřicházejí nikde až k povrchu, nýbrž probíhají v určitém okrsku kolem středu papilly.
Abych mohl si utvořiti jasnou představu o celkovém uspořádání cév, rozhodl jsern se studovati tytéž v celém zubním zárodku současně i zařídil jsem za tím účelem věc takto: Světlou komorou promítal jsem obrazy jednoho řezu po druhém na tenké slídové destičky a na těch kreslil jsem vedle kontur epithelového váčku co nejpřesněji cévy. Obrazy všech řezů kladl jsem po pořádku v náležité poloze na sebe a spojil je v celek. Poněvadž jsou slídové destičky úplně průsvitný, zůstaly i při složení obrazů všechny kresby jasný, a mohl jsem tak pozorovati cévy celého zubního zárodku v celku na jediném obraze.
Obr. 2.
Průřez základem  řezáku embrya prasite 8'0 cm velkého.
(Fotografická snímka mikr. praep.)
XXIX. ﻿Poněvadž zárodek studovaného řezáku zasažen byl 34mi řezy, byl i celkový obraz složen ze 34 nákresův. Na složeném obraze vyniká celkové uspořádání cév a vzájemná jejich spojitost zřetelně a jeví se v celku takto:
Do papilly vstupuje několik cév nestejné světlosti, tři jsou zvláště mohutný. Cévy probíhají zprvu nedělené a teprve asi ve 2/3 prostoru k vrcholu papilly počínají se děliti, zprvu dichotomicky, pak na četné větve, které utvoří vzájemnými anastomosami síť, složenou z dosti hrubých cévních kliček. Tím vzniká kolem středu papilly v horní části její jakýsi kužel z krevních cév, jenž nedosahuje nikde k povrchu: mezi ním a mezi vnitřním epithelem zůstává všudy vrstva mesoblastových buněk cév prostá.
Co se týče původu dřeňových cév, platí tu totéž, jako u stadií dříve popsaných. Vystupující cévy vznikají od mohutných arterií, probíhajících na spodu basalní sítě, a cévy zvratné zanikají v povrchní části této, která je složena z ven.
Povrchový košíček cévní je velice hustý, opřádá zevní epithel až ke krčku váčku a tu splývá s cévami, probíhajícími pod povrchovým epithelem v místech pozdější gingivy. Povrchová pleteň přijímá nečetné větve také z mesodermu po stranách zubního základu.
Srovnáme-li teď dřívější nálezy s těmi, jež jsme shledali u embrya naposledy popsaného, vidíme, že celý postup vývoje cév pokračoval takto: Oběh krevní v zárodkové dřeni zubní obmezen je zprvu na jedinou cévní kličku, která probíhá jednoduchým nízkým obloukem. S postupným vyzdvihováním se papilly vystupuje dřeňová céva vždy blíže k vnitřnímu epithelu a oblouk její dráhy stává se stále vyšší. Později počet dřeňových cév se rozmnoží. Postupem vývoje stává se dráha jednotlivých cév složitější a sice tím způsobem, že céva na vrcholu oblouku vícekráte mění svůj směr, proplétá se kličkovitě a vytváří tu složitější, dosti hustou síť. Sítě odpovídající jednotlivým cévám spojí se záhy četnými anastomosami v jedinou souvislou pleteň, která jako kužel, složený z cévních kliček, rozložena je kolem střední čáry papilly.
Zatím co dřeňové cévy vylíčeným způsobem se vyvíjejí, znamenati lze zřejmý pokrok i ve vývoji povrchové sítě. Ona zachovává sice stále svoje prvotní místo, stává se však postupně mohutnější a hustší. Jednotlivé cévy křižují se různými směry, a nelze v té době ještě rozpoznati, že by jejich uspořádání dalo se dle určitého systému. Jedině v basalní síti u stadií starších vystupuje zřetelněji pravidelné uložení arterií a ven. Venosní část sítě leží vždy povrchněji pod samou zubní pupillou, a pod ní rozložena je pleteň arterielní, z níž vycházejí cévy dřeňové.
K uvedenému závěru dospěl jsem drobnohledným vyšetřením celé souvislé řady embryí prasete a sysla. Z bohatého materiálu, jenž měl jsem příležitost prostudovati, vybral jsem pro publikaci jen uvedenou řadu stadií, která typický postup vývoje cevstva jasně znázorňuje. Sestaviti postupné
XXIX. ﻿10
vývojové fase z embryí lidských nebylo mi možno pro nedostatek materiálu. V celku podařilo se mi získati pouze jediné embryo člověka, které dle vývoje zubů lze sem zařaditi, a to jest 8'8 cín veliké. Vývojem tkáně i cevstva odpovídá embryo toto plodku prasete asi 8 cm velkého.
Při prvém drobnohledném vyšetření embrya člověka zdají se býti sice poměry poněkud složitější, než jak jsme shledali u embrya prasete a sice proto, že váčky epithelové u onoho vyvíjejí se poněkud v nepravidelnějších liniích, leč v uspořádání krevních drah nenalezl jsem u obou žádného rozdílu.
Ve předešlém líčil jsem počátky vývoje cevstva v základech zubů mléčných. Při tvoření se zubů stálých nacházíme v uložení cév poměry úplně tytéž; celkový obraz je pozměněn jen sousedstvím zubu mléčného, jakož i tou okolností, že stálé zuby vytvářejí se ve tkáni vývojem skoro vyspělé, kdežto první základy zubů mléčných obklopeny jsou tkaní embryonální.
Abych obraz prvního vývoje cevstva v zárodkových zubech i v tomto směru doplnil, připojuji popis krevních drah v zárodku stálého velkého řezáku u dítěte 3—5 měsíců. (Přesné stáří dítěte není mi známo, dostalť jsem praeparat již konservovaný, injikovaný, bez udání přesných dat.)
Zárodek týž je ve velice mladém stadiu vývojovém a jen o málo je pokročilejší oproti onomu, který naposledy jsem popsal; ani tu nedochází ještě k tvoření pevných tkaní zubních.
O histologické skladbě dlužno zaznamenati toto: Zevní epithel tak zvaného emailového organu prodlužuje se na zevním pólu v mohutný epithelový provazec, směřující k povrchu. Spojení jeho s povrchovým epithelem není však souvislé, na mnohých místech lze zříti, že kontinuita jeho je přerušena prorůstajícím vazivem. Někde uchovány jsou ostrůvky nezměněných epithelových buněk, jinde nacházíme t. zv. epithelové perle, identické s těmi, jež povstávají ve švů palatinalním.
Papilla zárodku má na středním řezu tvar vysokého trojúhelníka, jehož ramena sbíhají se v ostrém úhlu pod vnitřním epithelem, basalní strana jest ven konvexní.
Mezi vnitřním epithelem a mezi buněčnými elementy embryonální dřeně lze zjistiti světlejší zónu, již rozpoznávám jako protažená těla emai-loblastů, nasedajících na mesoblast.
Kdežto dřeň složena jest z mesoblastu veskrze embryonalného, jest všude v okolí již tkáň úplně vyspělá.
Vedle zárodku, který popisujeme, leží téměř již vyvinutá korunka příslušného zubu mléčného, mezi oběma je pouze velice řídké vazivo. Kostěné lůžko objímá společně oba zuby.
Uspořádání cév jeví se v zárodku stálého zubu takto: na povrchu jeho rozložena je velice hustá cévní pleteň, která pod papillou přechází v basalní síť a na tom místě, kde zevní epithel přechází v solidní pruh,
XXIX. ﻿11
pokračuje ve srněru tohoto. Na vnitřní straně přijímá povrchová pleteň četné větve od cév z Haverských kanálků lůžkové kosti, na straně zevní ústí do ní cévy, přistupující z řídkého vaziva, jež odděluje oba zubní zárodky od sebe. Stopujeme-li průběh posledně jmenovaných cév, vidíme, že mají východišté v husté síti, jež objímá korunku mléčného řezáku: povrchové pleteně obou zubů větvemi těmi hojně kommunikují.
Basalní síť je tu neobyčejné mohutná a má na průřezu tvar kruhového úseku. Dolů dosahuje až ke kosti lůžkové, z jejíž cév přebírá také hojně větví. Cévy v basální síti uspořádány jsou tak, že silnější kmeny položeny jsou blíže kosti, směrem k zubní papille je síť větévek jemnějších. Dle struktury stěn rozpoznáváme, že hlouběji uložené cévy jsou arterie, povrchní vény.
Dřeňové cévy berou svůj původ vesměs v basální síti a jejich průběh jeví se takto: Od hrubších kmenů, uložených na spodu basální sítě, vynikají cévy, jež pronikají přímo do dřeně. Každý jednotlivý kmen lze stopovati jednotný nevětvící se dosti vysoko do papilly a pak teprve vydává větévky, jež tvoříce síť hrubších kliček, rozprostírají se až blízko k vrcholu. Ze sítě sbírá se zase jedna céva, jež vrací se do basální sítě a tu zaniká v nejpovrchnější části její. Popsaným způsobem vstupují do papilly celkem 4. silnější cévy, jejich oběh ve dřeni je u všech týž. Všechny cévy prostupují dření v jedné rovině a sice tak, že, pozorujeme-li zárodek zubní ze široké plochy korunkové, vidíme, že cévy leží vedle sebe, díváme-li se z úzké postranní plochy, zříme je za sebou. Síť, již vytvořila ve dřeni jedna céva, je spojena souvisle se sítí cévy druhé, takže vzniká tím nepřetržitá společná cévní pleteň, která má tvar ploténky, položené kolem středu pulpy. K povrchu papilly pleteň cév nedosahuje, vždy zůstává na povrchu partie buněk bez cév.
Srovnáme-li nálezy dřívější s obrazem, který poskytuje uspořádání cév v zubním zárodku právě popsaném, nenalézáme velkého rozdílu. Ten spočívá jedině v tom, že basální i povrchová síť jsou vyvinuty mohutněji, a že systém dřeňových cév vyznačen je obrazem určitějším; to vyplývá přirozeně z té okolnosti, že popsaný zárodek stálého zubu je vývojem poněkud starší. Poměry průběhu cév jsou v posledním případu i tím o něco složitější, že zárodek zubní sousedí z jedné strany s kostí a z druhé s korunkou zubu mléčného.
Při popisu základu zubu zmínil jsem se, že mezi vrstvou emailoblastů a mezi povrchovými buňkami dřeně je světlá zóna, náležející buňkám cpi-thelovým; zjev tento pokládám za znamení, že není již daleko k vytváření skloviny a považuji proto stadium toto za nejstarší, které bylo lze zařaditi do prvé části této práce.
XXIX. ﻿12
Vývin cév v zubních základech   od prvopočátku  tvoření  se
tvrdých tkaní.
Je známo, že sklovina i zubovina počínají se tvořiti vždy od temene zubní korunky, u vícehrbolkatých zubův od vrcholů všech jednotlivých hrbolkův. Sklovinu vytváří vnitřní epithel — t. z v. emailoblasty, zubo-vinu povrchová vrstva buněk dřeňových — t. z v. odontoblasty.
U stadií, jež jsme doposud pozorovali, nelišily se buňky na povrchu dřeně zubní příliš od ostatních buněk dřeňových, byly tmavěji zbarveny a jen málo větší. Jakmile však nastoupí doba produktivní činnosti dřeně, zmohutní buňky tyto nápadně a nabudou tvaru cylindrického. Přeměna ta neděje se však všude současně, nejdříve zbují buňky na vrcholových bodech dřeně a teprve později postupem vývoje rozšíří se tytéž změny po veškerém povrchu. V době, kdy se počíná tvořiti zubovina, jsou po-chové buňky dřeňové t. j. odontoblasty nejvyšší na temeni pulpy, odtud ku basi téže výšky jejich ubývá, až konečně v nejdolejších částech po-držují ještě svůj původní tvar.
Nově vytvořená zubovina jeví se na řezu jako srpek, položený přes vrchol dřeně.
S vylíčenými změnami ve dřeňové tkáni pozorovati lze současně také charakteristický postup ve vývinu dřeňových cév. V základech zubních, jež jsme popisovali ve předešlém oddílu, nedosahovaly cévy ku povrchu dřeně, partie pod vnitřním epithelem byla všude do určité tlouštky cév prosta. V době, kdy zbujením povrchových buněk připravuje se již tvoření zuboviny, pronikají však cévy až do oblasti dosud bezcevné a přicházejí tak v těsný styk s ondontoblasty. Tento postup vývoje cév děje se takto: Z povrchových kliček dřeňové pleteně cévní odstupují velmi jemné vláseč-nice, které pronikají bezcevnou vrstvou až k odontoblastům, vstupují i mezi ně a spojují se tu v jemnou síť. Stejně jako zbujení odontoblastů tak i vývoj této kapillarní sítě počíná od vrcholu dřeně.
Lepkowski v citované práci na str. 575 píše o poměru odontoblastů k dřeňovým vlásečnicím následující: Zunáchst entsteht in dem noch lok-keren Bindegewebe ein Netz voň Kapillaren, Unter dem Einfluss der reichlicheren Ernáhrung beginnen die Zellen der Pulpa stárker zu wuchern und sich zugleich in regelmássige Reihen aufzustellen und schliesslich fangen diese Zellen an, Dentin zu bilden.« Soudí tudíž jmenovaný autor, že periferní síť kapillarní vytvoří se již před zbujením dřeňových buněk a toto že je teprve důsledkem vytvořené již sítě vlásečnic. Ačkoliv prostudoval jsem materiál velice bohatý, přece se mi nepoštěstilo viděti obrazu, který by právě vyslovený náhled Lepkowského potvrzoval: stadium, kde by již vlásečnice tvořily na povrchu pulpy síť, a kde by povrchové buňky nenabyly ještě typického tvaru odontoblastů, nikdy jsem nenašel. Naopak velmi často jsem viděl odontoblasty vyvinuté již v typickém tvaru vysokých
XXIX. ﻿13
buněk a přece cévy ještě daleko k nim nedosahovaly — tu dojista zbujení buněk před vytvořením kapillarní sítě předcházelo. Soudím proto, že bujení povrchových buněk dřeňových děje se dři ve a pak teprve následuje pronikání vlásečnic k povrchu.
Postupem vývoje vytvářejí se tytéž poměry, jež jsme pozorovali na temeni dřeně znenáhla i v nižších částech její. Odontoblasty vyrovnávají se výškou i tvarem po veškerém povrchu pulpy a vrstva novotvořené zubo-viny rozšíří se až k ohybu epithelu. Zároveft pokračuje však i vývoj kapillarní sítě, takže ta prostírá se teď po povrchu pulpy až k přechodu emailoblastů v zevní epithel jako souvislý, všude stejně hustý košíček.
Rozšířením kapillarní sítě po veškerém povrchu dřeně dospěl vývin dřeňového cevstva již tak daleko, že celkové uspořádání jeho až do úplného vytvoření korunkové zuboviny nemění se nápadně, poskytují pak krevní dráhy dřeňové v celku následující obraz: Do dřeně vždy vstupuje větší počet cév, u zubů s jednoduchou korunkou méněs u zubů vícehrbolkatých, kde spodina pulpy je mnohem širší, více. Z veškerého snopce těchto cév vyniká někdy jedna, dvě nebo i několik svojí tlouštkou nad ostatní, jindy však není velkého rozdílu ve světlosti cév, a těžko jest označiti některou z nich jako hlavnější.
U jednokořenových zubů bývají cévy vstupující hustěji k sobě položeny blíže středu spodiny dřeně, u zubů vícehrbolatých vnikají zpravidla do pulpy 2—3 hustší snopečky cév. Leč toto uspořádání cév na spodině dřeně není vždy pravidlem, nacházíme i u jednoduchých i u vícehrbolkatých zubů, že cévy vstupující do dřeně rozděleny jsou na basi její úplně stejnoměrně, někdy dokonce v zevní části blíže zuboviny jsou hustší než blíže ke středu.
Jakmile se ocitnou cévy ve dřeni, dělí se hned dichotomicky, nebo vysýlají slabší větve, a ty kommunikujíce vespolek rozkládají se stejnoměrně po veškeré tkáni. Velmi často spojují se jednotlivé kmeny cév krátkými příčnými obloukovitými větvemi a vytvořují tím arkády. V některých zubních základech uspořádány jsou veškeré cévy ve dřeni arkadovitě, v jiných zase vůbec tohoto typu spojování se cév nenajdeme.
U jednoduchých zubů určeny jsou zpravidla centrálně uložené cévy pro hořejší partie pulpy, cévy vstupující blíže k periferii, vyčerpávají se v dolní polovině téže. I od tohoto pravidla však nacházíme výjimky: není vzácný zjev, že blízko u zuboviny vniká do pulpy silná céva, jež probíhá nedaleko pod povrchem až k temeni a zde se větví, zaujímajíc nejvyšší partie.
Také u hrbolkatých zubů rozvětvují se cévy hned při vstupu do dřeně. Veškerá tkáň prostoupena je cévami všude anastomosujícími úplně stejnoměrně, takže nelze naprosto dřeň podle uspořádání krevních drah rozdělovati na oblastě, náležející jednotlivým hrbolkům.
Na povrchu dřeně těsně pod zubovinou uložena je, jak jsme se dříve zmínili, povrchová kapillarní síť. Tato je velice jemná a jest složena
XXIX. ﻿14
z uzavřených, všude skoro stejně velikých oček. Rozprostřena jest mezi odontoblasty parallelně s povrchem dřeně téměř až pod samou zubovinou. Jednotlivá očka sítě zaujímají vždy skupinu odontoblastů. Charakteristický obraz její vystihuje připojený fotogram. (Tab. L, obr. 3.) Poněvadž tvar sítě více se nemění a, jak později zvíme, zůstává nezměněný i v zubech hotových, jmenuji ji zvláštním jménem »pul p o capill aris«.
Lepkowski ve své práci tvrdí, že kapillarní povrchová síť na temeni dřeně v hrotech hrbolků, pak na basi v ohybu epithelu jest daleko hustší, než v prohlubinách mezi jednotlivými hrbolky a vůbec všude jinde na povrchu dřeně; na jmenovaných místech jsou prý i odontoblasty nahromaděny ve větším množství. Ze zjevu toho uzavírá autor určité důsledky. Okolnosť tuto nemohu na základě svých zkušeností potvrditi. V době, kdy odontoblasty jsou nejvyšší na vrcholových bodech dřeně, jsou nejnižší, jak jsme dříve pravili, na spodině její. Když pak rozšířilo se zbujení odontoblastů po veškerém povrchu, vždy shledal jsem vrstvu jejich všude stejnoměrnou, nikde mohutnější, nikde slabší. Tomu odpovídá úplně i obraz kapillarní sítě: i ta jest po veškerém povrchu dřeně stejnoměrně rozložena, nikde není hustší, nikde řidčí.
Při popisu dřeňových vlásečnic zmiňuje se Lepkowski ještě o jedné věci, již na svých drobnohledných praeparatech nedovedl jsem rovněž zjistiti. Ve své prvé práci na str. 576 píše doslovně: »Im Verlaufe und an den Kreuzungspunkten bestehen lakunenartige Erweiterungen, die keineswegs kúnstlich durch zu starken Injektionsdruck hervorgebracht sind, dá sie nur an diesen Stellen, an den Zahnhóckern, (t. j. u ohybu epithelu, na hrbolcích zubu) an den Endschlingen der Gefásse unmittelbar unter dem Dentin vorkommen, nicht aber an den Kapillaren irn ubrigen Pulpa-gewebe.« Popsané rozšířeniny kapillar znázorňuje Lepkowski na připojeném obrázku.
Na praeparatech, které jsem sám studoval, útvarů podobných nebylo.
Od té doby co byla, pulpocapillaris vytvořena, zůstávají již tvar její i poloha nezměněny a to i tehdy když korunkový dentin je již úplně hotov.
Zajímavý je poměr pulpocapillaris k vnitřním dřeňovým cévám. Někdy nacházíme, že přechod cév ve vlásečnice povrchové děje se zcela pravidelně. Cévy dělíce a větvíce se slábnou čím blíže ku povrchu, až konečně znenáhla přejdou v jemné vlásečnice, jež tvoří povrchovou síť. Mnohem častěji vznikají však vlásečnice způsobem jiným: Cévy prostupují dření až do určité vzdálenosti od povrchu. Zde dělí se dichotomicky, jejich větve ohýbají se však do roviny rovnoběžné s povrchem a spojují se vzájemně v arkády. Z cévních oblouků, poměrně dosti silných, vycházejí k dentinu jemňounké kapillary, které přímo spějí k vrstvě odontoblastů. Přechod cév ve vlásečnice je tu náhlý. Na povrchu dřeně vzniká tím s povrchem rovnoběžná vrstva všude skoro stejně tlustá, kterou větší cévy míjejí a kterou prostupují jen hustě k sobě položené, k povrchu mířící kapillary. (Tab. L, obr. 1.) Zóna tato, již nazývám zóna capillariS pul-
XXIX. ﻿15
pae ohraničena je směrem dovnitř arkadovitými obloučky silnějších cév, z nichž vlásečnice berou svůj původ.
Toto chování se kapillar je mnohem obyčejnější než prvé a jest pro cévy dřeňové skoro typické. Stanovit pravidla, kdy vznikají vlásečnice tak neb onak, není možno: stáří zubního základu není tu rozhodující, stejně nezáleží na tom, o kterého tvora se jedná. —
Zatím co se líčeným způsobem vyvíjely cévy dřeňové, prodělává i systém cév kolem zubního zárodku význačné změny.
U nejmladších stadií neměla povrchová pleteň cévní určitého charakteru, cévy křižovaly a proplétaly se různým směrem, že nebylo lze stanoviti v jejich uspořádání stálého pravidla. Jakmile však počíná doba tvoření se skloviny, pozorujeme i zde tendenci cév rozložiti se pokud možno do nejširší plochy: dochází pak k vytvoření jemné kapillarní sítě, jež se přikládá k zevnímu epithelu.
V době té bére na se již okolí zubního základu zcela jiný ráz. Kostěná substance čelisti mohutní a vyrůstá ve tvaru lamelly směrem ku povrchu dutiny ústní, až konečně obejme veškerý základ jako kostěné lůžko. Stěna jeho nepřiléhá těsně k zubu, mezi oběma zůstává prostora, vyplněná vazivem. U kosti je vazivo husté, jeho vlákna probíhají rovnoběžně se stěnou, směrem k zubu je vazivo řiďounké, myxomatosní. Bezprostředně při zevním epithelu je vazivo zase husté; tato třetí vazivová vrstva objímá celý zubní základ, ohraničuje i spodinu dřeně a představuje t. zv. váček zubní.
Vazivo zubního váčku prorůstá později vrstvou zevního epithelu a přerušuje jeho souvislost'. Epithelialní buňky při tom degenerují. U starších stadií jeví se zbytky zevního epithelu jako krátcí nebo delší epithelové pruhy, nebo jen ostrůvky, složené z nízkých buněk. Místy označují degeneraci buněk charakteristické epithelové perle.
Kapillarní síť periferní rozkládá se ve vazivu zubního váčku těsně při degenerovaném epithelu. Poněvadž síť tato zprostředkuje výživu emailoblastů a bére tím účast na vytváření skloviny, jmenuji ji emailo-capillaris. (Tab. I., obr. 2.) Obraz její nejlépe vystihneme, pozorujeme-li ji z plochy: tvoří uzavřená, malá očka. Vlásečnice spřádající síť vinou se klikatě, takže tvar oček je nepravidelný.
Emailocapillaris rozkládá se ve váčku zubním až k temeni zubu. Na místě, kde zevní epithel splývá v jednotný pruh, odstupuje s epithelem i síť a připojujíc se k cévám gingivalním přechází v jejich pleteň. Směrem ku basi zubního základu dosahuje emailocapillaris až ku periferii dřeňové spodiny a tu ohýbá se kolem epithelového kraje a spojuje se v kontinuitě s pulpoc apill ar is.
Cévy, které jsou původem emailocapillaris, vycházejí vesměs ze stěn kostěného lůžka, pronikají řídkým vazivem a vstupují do zubního váčku. Pěkný obraz podávají cévy tyto na zubech s vysokými hrbolky ku př. na hlavním hrbolku trháku šelem. Prostoru mezi lůžkem a povrchem pro-
XXIX. ﻿16
stupují cévy velice hustě u sebe, všechny v mírném oblouku, obráceném konvexitou k dutině ústní. Cévy spořádány jsou radierné, takže zdá se na řezu, jakoby zubní základ připjat byl ke svému okolí velice tlustou radierní sítí cévní.
Některé cévy vniknuvší do vaziva zubního váčku přecházejí hned v emailocapillaris, přechod ten jeví se pak takto: Céva rozdělí se prstovitě na několik větví, a ty, rozbíhajíce se současně od společného kmene, vlévají se beze všeho přechodu náhle, nezměnivše tlouštky v síť vlásečnic. Pozorujeme-li přechod cév v kapillary z plochy, dostáváme dojem, jakoby síť na velkých cévách visela.
Většina cév nerozpadá se však hned v kapillary, nýbrž ohýbá se ve vazivu zubního váčku a probíhá pak v něm parallelně s povrchem zubu. Cévy tyto, značné světlosti, anastomosují spolu krátkými příčnými větvemi a tvoří tak těsně při emailocapillaris mohutnou arterielní síť. Z ní teprve vycházejí směrem do vnitř krátké větévky, přecházející v emailokapillaris.
Ve vazivu zubního váčku rozloženy jsou tudíž dvě parallelní sítě: uvnitř leží jemná síť vlásečnic, vně hrubá arterielní síť. Cévy arterielní pleteně probíhají ve váčku zubním rovněž až k spodině dřeně a tu přidružují se jednak k cévní síti basalní, jednak ohýbají se kolem epithelu a vnikají do dřeně.
Vény sbírající krev z emailocapillaris soustřeďují se v mohutnou venosní síť, která na mnoze uložena jest na vnitřní straně zubního lůžka. Venosní síť složena jest z hrubých cév a tvoří uzavřená oka značných rozměrů. Nezřídka nacházíme síť tuto až v kosti samé. Síť vytvořena byla dříve, než byl základ zubu obklopen kostěným lůžkem a byla později vyvíjející se kostí zaujata. U mnohých zubních základů tato venosní síť vůbec chybí. Cévy, odvádějící žilní krev, vnikají ojediněle do kosti a tu připojují se k vénám v Haverských kanálcích. Tyto bývají pak kol veškerého základu zubního nápadně mohutné, a jejich průřezy tvoří na řezu symetrický polokruh. —
Od alveolarní cévy přistupuje ku basi zubního zárodku mohutná arterie, jež však obyčejně již na cestě rozdělí se ve více větví a dostává se ke dřeni již rozvětvena. Dokud není hlavní céva alveolarní zaujata kostí, prostupuje její zubní větev zárodkovým vazivem; později, když vyrůstající kosť obklopí cévu, vystupují její zubní větve ze spodiny kostěného lůžka.
Pod zubním základem přidružují se k těmto cévám arterie ze zevní sítě zubního váčku.
Před vstupem do dřeně cévy se dělí hojně, jejich větve ohýbají se v horizontální směr a vytvoří pod samou basí pulpy velice hustou pleteň, z níž teprve vlastní dřeňové cévy vycházejí. Pleteň tato není však rozložena stejnoměrně pod veškerou spodinou dřeně. U jednokořenových zubů bývají nejhustěji k sobě uloženy cévy asi ve středních částech a z tohoto místa vychází také do dřeně nejhustější a nejmohutnější snopec cév. U zubů
XXIX. ﻿17
vícekořenových jest takovýchto hustších středů v basalní pleteni více, a také do dřeně, odpovídaje tomu, vstupuje více snopců cév.
Lokalisace těchto hustších středů pleteně není nahodilá, nýbrž odpovídá tomu místu, kde se později počne tvořiti pulpa kořenová, z důvodu toho nazývám tato místa pletení kořenovou. (Tab. L, obr. 4, 5, 6, 7, 8.)
Zajímavou úchylku nacházíme na některých zubech karnivorů, aspoň pokud jsem vyšetřil na stoličkách psa a kočky. Dolní trháky těchto zvířat mají dva kořeny, jeden distalní a jeden mediální. Na embryonálních zubech jsou na basi dřeně tři kořenové pleteně. V místech dvou zevních pletení pokračuje pulpa postupem vývoje v část kořenovou — ne však v místech třetí, prostřední pletené. Později, kdy se base korunky /avírá, zůstává tu stěna zubu otevřena ve tvaru širokého kanálu, kterým vnikají cévy do pozdější dutiny dřeňové. Kanál tento je na zmíněných zubech konstantní a neztrácí se ani tehdy, když zub je již úplně hotový. (Viz III. oddíl této práce.)
Co se týče uspořádání ven pod basí dřeně, nacházíme tu nejčastěji obraz shodný s tím, jenž tvoří vény na jiných místech kolem zubního základu. Jsou-li tyto uspořádány v dříve popsanou síť, vidíme tutéž vždy i pod celou basí dřeňovou, buď na dně kostěného lůžka, nebo v nejpovrchnějších vrstvách kosti. Z této basalní části venosní sítě odstupují do hloubí mohutné cévní kmeny, které se přidružují k vénám v Haverských kanálcích. Někdy, v těch případech, kde kolem zubního základu není souvislé sítě venosní, bývá tato přece v typickém obraze vytvořena na basi lůžka. Nacházíme pak nezřídka, že žilní krev sbírají z povrchu zárodku velké cévy, které těsně při stěně kostěného lůžka sbíhají až k basi jeho a tu teprve vlévají se v síť.
Shrneme-li stručně uspořádání cév v zubních zárodcích, jež zařadil jsem dle vývoje do tohoto oddílu, v résumé, můžeme uvésti tyto hlavní body, jimiž průběh a poloha krevních cév jsou charakterisovány:
1.  Do   dřeně   vstupuje   vždy větší počet cév,   které před vstupem spřádají kořenové pleteně.   V pulpě rozkládají se cévy   po   veškeré   tkáni   stejnoměrně,   všude   spolu   anasto-mosují a vytvořují  pod   dentinem  jemnou kapillarní síť — pulpocapillaris     Ta je po veškerém povrchu dřeně stejno-tvará, nikde hustší, nikde řidčí.
2.  V zubním   váčku   jsou   uloženy   2 systémy   krevních cév:   zevně   síť   arterielní,   uvnitř   emailocapillaris.    Tato přechází    u    krajů    korunky   v   pulpocapillaris,    ona    pak účastní se silnými větvemi na krevním oběhu ve dřeni.
3.  Venosní  krev   odvádějí   buď jednotlivé žilní kmeny, častěji   však   prochází   tato   dříve   mohutnou   venosní   sítí která je  položena  buď na   stěně zubního lůžka,   nebo i kostěné substanci téhož.
Rozpravy: Roč. XIV. Tř. II. Č. 29                                                                                      2
XXIX. ﻿18
Cévy v zubech vyvinutých.
Tomu, kdo prostudoval bedlivě průběh cév v zubních základech až k tornu stupni vývoje, kde korunka zubu vytvořením tvrdých tkaní vyspěla v úplný tvar, není již nesnadno vystihnouti uspořádání cév v zubech vyvinutých.
Poměry uložení cév ve dřeni zůstávají tu skoro stejné, obraz je tím pouze složitější, že cévy nevnikají tu do korunkové dřeně volně na celé basi otevřené, nýbrž vstupují úzkým otvorem do kořenu a než dospějí do dřeně korunkové, procházejí tou částí pulpy, která je uzavřena v kořenových průchodech.
Nejdříve vylíčím průběh dřeňových cév v zubech jedno-kořenových.
Do dřeně vniká tu vždy více cévních kmenů; ty spořádány jsouce v hustý snopec, postupují v úzkém průchodu kořenovém přímým směrem k dutině dřeňové. Směrem ke sténám kořenového kanálu vycházejí ze svazku cév slabší větévky, jež rozpadají se ve vlásečnice. Tyto těsně u zuboviny spřádají jemnou síť.
Snopec pulparních cév rozestupuje se teprve v těch místech, kde se kořenový kanál rozšiřuje v dřeňovou dutinu; tu cévy hojněji se větví a i vzájemné anastomosy jsou tu mnohem četnější než v doleních částech kořenové dřeně.
Dospěvše až do dřeňové dutiny rozkládají se cévy vějířovitě; všude spolu četnými větvemi anastomosujíce rozdělují se souměrně po veškeré korunkové dřeni.
Přechod cév ve vlásečnice na povrchu dřeně je stejný jako u bez-kořených zubních základů: děje se buď pozvolným slábnutím cév nebo tím způsobem, že povrchové kapillary vycházejí přímo z arkadovitých obloučků silnějších cév. V posledním případu vzniká opětně na povrchu dřeně zóna capillaris. Posledně uvedený způsob tvoření se kapillar je mnohem častější. (Tab. II., obr. 10.)
Těsně pod zubovinou, až mezi buňkami odontoblastů, splétají povrchové vlásečnice s povrchem pulpy parallelní síť — známou nám pulpo-capillaris. Ta rozprostírá se po veškerém povrchu dřeně i v části korunkové i v části kořenové; jest všude souvislá, nikde není její kontinuita přerušena. Tak jako poloha, tak i tvar pulpocapillaris je zcela shodný s tím, jenž známe u téže sítě v zubních základech. U apikalního otvoru splývá pulpocapillaris v kontinuitě s kapillarami periostu.
Do korunkové dřeně vícekořenových zubů vstupuje několik svazků cév, každým kořenem jeden. V kořenových průchodech chovají se cévy stejně jako v zubech jednokořenových. Cévy ve svazku centrálně uložené živí převážně tu oblast korunkové dřené, jež se rozprostírá nad kořenem, z něhož byly cévy vystoupily. Periferní cévy spojují
XXIX. ﻿19
se pak bohatými anastomosami s cévami vystoupivšími z kořene druhého, takže korunková dřeň ve všech svých částech úplné stejnoměrné cévami jest protkána.
Pravili jsme shora, že přirozeným vchodem pro pulpami cévy jest foramen apicale. U všech ssavců, jichž praeparátů použito bylo k této práci, jsem však našel, že mnohdy pronikají cévy do dřeně skrze stěnu kořene i na místech jiných: spojujíť někdy dutinu kořenové pulpy s prostorou periodontia úzké kanálky, jež pronikajíce zubovinou i cementem skytají cevárn vedlejší cesty do vnitra zubů. Na zubech některých ssavců shledal jsern kanálek takový jen pořídku, jinde zase jsem zjistil, že tyto jsou zjevem velice častým, někde dokonce pravidelným: nejřídčeji viděl jsem je v zubech člověka, opice, netopýra, mnohem častěji v zubech sysla, ježka, kočky a psa.
Nejčastěji umístěny jsou cévní kanálky poblíž hrotu kořene: pronikají skoro kolmo stěnou zubu a otevírají se na jedné straně do kořenového průchodu, na druhé do periodontium. Kanálky tyto vyplněny jsou vazivem, jež dělá pouzdro silné cévě. Sledujeme-li průběh této, zjistíme, že jednou vzniká ze systému cév periostalních, jindy zase vychází až z Haverského kanálku v alveolarní kosti a přímo, mijíc cévy periostalní, vstoupí do kanálu. V kořenové dřeni přidružuje se ke svazku ostatních cév.
U sysla a ježka nacházíme cévní kanálky takové velmi často, ba pravidelně, a bývají tu umístěny nejen na konci kořenu, nýbrž zhusta i ve vyšších partiích téhož, ba i pod samým zubním krčkem. Velmi často proniká tu stěnou kořene i více cévních kanálků.
Zajímavý obraz skýtají někdy cévní kanálky na zubech kočky a psa. Do kořenového průchodu ústí jich tu skoro v jedné rovině několik; hlavní kanál rozděluje se tím paprskovitě ve více chodbiček, jež pronikají i zubovinu i cement. Do kořenové dřeně přicházejí tu cévy s několika stran a teprve v pulpě skládají se ve souběžný svazek cévní. (Tab. I. obr. 9., tab. II. obr. 11.)
U karnivorů (studoval jsem zuby kočky a psa) mimo kořenové cévní kanálky vedou široké kommunikační chodby s cévami i mimo kořeny. (Tab. II. obr. 13.) Na rozložitých stoličkách jmenovaných zvířat, nejčastěji na trhácích, otevírá se dřeňová dutina na venek širokým průchodem na basi korunky, uprostřed mezi kořeny. Vrchol alveolarní lamelly jest v těchto místech poněkud prohloubený ; jamka vyplněna je vazivem s hojnou cévní pletení. Ozubice, která až ke krajům kornmunikačního kanálku představovala příčná vlákna, položená mezi stěnou lůžka a povrchem zubu, obrací se zde trychtýřovitě do kanálu, prostupuje jím a přechází uvnitř zubu ve tkáň dřeně. S vazivem vniká kanálkem do pulpy i několik silnějších cév, jež vycházejí z pleteně, ležící před zevním vchodem. Cévy tyto, proniknuvše do dřeně, chovají se stejně jako cévy, jež dospějí sem skrze průduchy kořenové. V některých kanálcích, zvláště širokých
2*
XXIX. ﻿l
20
lze viděti, kterak pulpocapillaris dřeně obrací se do vnitřního vchodu, pokrývá stěny chodby a splývá vně s cévami periostalními.
Na většině zubech našel jsem jen jediný právě popsaný cévní kanálek leč v některých jsou i dva, ležící blízko vedle sebe.
O cévních kanálcích v zubovině zmínil jsem se zde jen mimochodem, abych doplnil celkový obraz průběhu zubních cév; mám v úmyslu o zajímavém tom předmětu pojednati obšírně ve zvláštní práci.
V okostici zubní skytají již krevní dráhy obraz odchylný od toho který jsme viděli kolem zubních základů. U těch podmíněno bylo uspořádání cév vytvářením skloviny, na hotových zubech však, kde periost objímá vyvinuté již kořeny zubní, pokryté cementem, jsou anatomické poměry naprosto rozdílný, a přirozeně i cévy chovají se tu jinak. Výjimku dělají tu, jak později uvedu, pouze zuby stále rostoucí.
Vazivo periostalní oplývá v celku velikým bohatstvím cév (Tab. II., obr. 15.) Cévy, vniknuvší do oblasti periodontia, spřádají mohutnou síť jež položena jsouc parallelně s povrchem kořene, objímá týž od zubního krčku až ku hrotu jako souvislý, nikde nepřerušený košíček. Svým tvarem podává síť svérázný obraz: tvoří velká uzavřená oka, mající podobu ne pravidelných mnohoúhelníkův. Směrem ke krčku zubnímu rozměrů oček ubývá, a také cévy, síť skládající, pozbývají na síle, směrem opačným ke hrotu kořene stává se síť i velikostí oček i světlostí cév hrubší.
Z této hrubé sítě berou původ jemné vlásečnice, jež vycházejíce se strany k zubu obrácené, dospívají až k samému cementu. V prostředních partiích kořene je vlásečnic těchto velice málo, a mnohdy se zdá, že veškerý systém periostalních cév v těchto místech tvoří jedině dříve popsaná hrubá síť. Nacházíme však i tu nečetné jemné kapillary, jež, odstoupivše od hlavní sítě, buď přibližují se nevelkým obloukem k cementu a vracejí se zase zpět, nebo i spřádají na samém povrchu zubu s jinými vlásečnicemi neurčitou síť.
Daleko rázovitěji představuje se tento systém jemných kapillar na obou pólech kořene, jak blíže kořenového hrotu, tak i zubního krčku, zejména na místě posléze uvedeném.
Již v horní třetině kořene nacházíme, že počet vnitřních jemných vlásečnic stoupá, množství jejich větší se však, čím blíže ke krčku zubnímu. Zde konečně vytvořují kapillary nadmíru hustou síť, která jako bohatý cévní věnec, složený z jemných vlásečnic, objímá zubní krček. (Tab. II., obr. 14.) Tvar této pleteně lze těžko popsati: vlásečnice ji tvořící proplétají se tu všemi směry, mezi nimi jsou i cevky hrubší světlosti, vše tvoří dohromady veliký cévní chaos, v němž těžko postřehnouti určitého pravidla, pokud uspořádání se týče. Ve výši alveolarního kraje mizí i charakteristický tvar hrubé periostalní sítě v bohaté pleteni krčkové. Směrem k sliz-nici dutiny ústní přechází krčková pleteň volně v cevstvo gingivy.
XXIX. ﻿21
Méně význačná je jemná kapillarní síť u konce kořene. Vlásečnice odstupují tu z hrubé sítě poměrně řídce, přikládají se těsně k cementu zubnímu ve tvaru málo výrazné řídké sítě. U apikalního vchodu ohýbají se vlásečnice periostalní do kořenového kanálu a splývají tu s pulpo-capillaris.
Periostalní cévy hlodá vy ch zubů uspořádány jsou, jak jsme již shora podotkli, jinak, než cévy zubů se vzrůstem ukončeným. Hlodavé zuby Rodentií, hledě k ustavičnému produkováni tvrdých tkaní zubních, představují v celku tytéž poměry, jež jsme zřeli na nehotových zubech, a tím samým jsou tu zevní cévy uspořádány v obraze velmi podobném.
Jest známo, že hlodavé zuby kryty jsou sklovinou pouze na jediné, a sice na konvexní ploše. Sklovina jest nejen na části zubů, jež vyčnívá z gingivy, nýbrž i na celém t. zv. nepravém kořenu. Okolnost tato má přirozeně vliv na průběh vazivových vláken periostu: pokud přiléhá periost ke sklovině, uspořádaná jsou vlákna vazivová rovnoběžně se stěnou lůžka, na ostatní periferii zubu leží vlákenka periostu zhruba příčně mezi kostí a zubem tak jako na jiných zubech.
V periodontiu hlodavců tvoří cévy periostalní 3 zvláštní systémy. (Tab. II., obr. 13.)
1.  Zevně, těsně   u kosti položena je mohutná  venosní  síť,  jež vystýlá souvisle   celé zubní   lůžko.    Síť  tato   tvarem   i   polohou   odpovídá zevní venosní síti zubů embryonálních.
2.  Uvnitř uložen je systém   cév arterielních.   Jeho větve jsou slabší a probíhají  v celku rovnoběžně   s  dlouhou   osou  zubu.   Jednotlivé kmeny cévní spojují krátké příčné anastomosy.
3.  Nejvnitrněji, těsně u zubu, leží jemná kapillarní síť, tvarem úplně shodná se zárodkovou emailocapillaris.
Vzájemný poměr všech těchto tří systémů jest úplně týž jako na zubních základech. Fotografická snímka řezu, který protíná z plochy periodontium hlodavého zubu morčete, znázorňuje polohu i tvar těchto 3 systémů jasně.
Periostalní cévy berou původ svůj vesměs od cév, zajmutých ve stěně kostěného lůžka zubního, pulpami cévy vznikají po většině v bohaté pleteni, umístěné ve vazivu pod for. apicale. Podstatu apikalní pleteně tvoří hlavně větve od cévy alveolarní, jež pronikají do lůžka zubního na basi jeho. Výjimkou vidíme, že některá z nich přímo vchází do kořenového kanálu, obyčejně splétají zároveň i s cévami periostalními jmenovanou pleteň, z níž teprve svazek dřeňových cév bére své východiště.
Styk mezi cévami periostalními a cévami dřeňovými jest velice těsný. Seznali jsme, že periostalní vlásečnice pokračují přímo v pulpocapillaris; hrubá periostalní síť vchází zase volně do apikalní pleteně a mizí tu bohatými anastomosami mezi jejími kličkami.
Sledujeme-li průběh větších cév souvisle na sériových řezech, shledáme velmi často následující poměry: Od hlavní alveolarní cévy oddělí
XXIX. ﻿22
se pro zub silná větev. Ta, vysílajíc ve svém průběhu cevky, tratící se v kosti, bére se směrem k hrotu kořene. Poblíž toho odstoupí jedna nebo více větví pro apikalní pleteň, hlavní kmen pak se ohne a vniká do alveolarní lamelly, v níž vystupuje až ke kraji lůžka. Konečné větévky jeho opouštějí tu kosť a končí v gingivě. Z cévy, pokud se ubírá lamellou, odstupují četné větve, jež pronikají do periodontia a zde jsou pramenem periostalní sítě.
Vidíme z toho, že cévy dřeně zubní jsou v úzkém styku s cévami zubního okolí. Stýkají se přímo s cévami periostalními, tyto zase s cévami gingivalními a obé s cévami, jež vyživují stěny zubního lůžka.
Vše, co jsem napsal o průběhu cév ve vyvinutých zubech, lze shrnouti stručně v následující résumé:
1.  Do dřeně vyvinutých zubů vstupuje   svazek   cév,  jež berou   východiště    v   apikalní    pleteni.    Cévy    vnikají   do dřeně skrze for. apicale, někdy vedle toho i skrze vedlejší cévní kanál ky.
V korunkové dřeni i u zubů vícekořenových cévy všude hojně anastomosují a rozkládají se stejnoměrně po veškeré tkáni. Na povrchu pulpy, parallelně se stěnami dřeňové dutiny i kořenových průchodů položena jest pulpocapillaris.
2.  Periostalní   cévy   tvoří   hrubou   uzavřenou   síť,   z níž u zubního krčku a hrotu kořene vycházejí jemné kapillary. Vlásečnice periostalní i s většími   cévami tvoří   kolem zubního krčku neobyčejně bohatou pleteň.
3.  Periostalní cévy pokračují přímo v cevstvo gingivy Vlásečnice periostalní u hrotu kořene přecházejí  v pulpocapillaris.    Hrubá   periostalní   síť   účastní   se  na  tvoření pleteně apikal ní.
Z přesné znalosti průběhu dřeňových cév, cév periostalních i gingi-valních, jakož i ze vzájemné jejich spojitosti, a to jak ve vyvinutých zubech tak i v zubech embryonálních lze tvořiti důležité závěry, týkající se různých chorobných pochodů, lokalisovaných v těchto tkaních Učiním tak pokračováním tohoto studia ve zvláštní práci.
XXIX. ﻿VÝKLAD TABULEK.
Tab. I.
Obr. 1. Partie na povrchu dřeně embryonální stoličky psa. Povrchové vlásečnice vznikají z arkadovitých obloučků cév, čímž vzniká na povrchu dřeně zóna c a p i 1 1 a r i s.
Obr. 2. Cévy ve vazivovém váčku embryonálního zubu kočky. Jemná kapillarní síť jest emailocapillaris, hrubší cévy patři zevní arterielní síti.
Obr. 3. Řez, protínající těsně pod zubovinou vrstvu odontoblastů embryonální stoličky kočky. Jemná síť kapillarní, jejíž očka objímají skupiny odontoblastů, představuje pulpokapillaris.
Obr. 4., 5., 6 , 7. Sériové průřezy špičákem novorozeného dítěte. Na temeni pulpy^ kde utvořena jest již vrstva dentinu, dosahují kapillary až mezi odontoblasty, ne však v dolních partiích. Obrazy znázorňují přehledně uspořádání embryonálních dřeňových cév v zárodku jednokořenového zubu.
Obr. 8. Podélný průřez dolní stoličkou novorozeného dítěte. Na spodině dřeně jasně viděti průřezy dvou kořenových pletení.
Obr. 9. Příčný průřez kořenem stoličky dospělé kočky. Z kořenového kanálu vybíhají paprskovitě cévní kanálky, otevírající se do periodontia. Kanálky probíhají i zubovinou i cementem. V periodontiu lze zříti průřez hrubé periostalní sítě.
Tab, II.
Obr. 10. Uspořádání cév dřeňových ve hrotu špičáku dospělého psa. Na povrchu dřeně zóna capillaris.
Obr. 11. Podélný průřez kořenem mléčné stoličky kočky. Kořenový průchod rozděluje se na konci kořene na několik cévních kanálků, jež prostupují i zubovinou i cementem. (Na pravé straně lze zříti povrchové cévy příslušného zárodku zubu stálého. Kořen mléčného zubu je se strany resorbován až do kořenového průchodu, cévy embryonálního zubu anastomosují s pulparními cévami zubu mléčného.)
Obr. 12. Podélný průřez periodontiem hlodavého zubu morčete. Cévy uspořádány jsou ve 3 systémy: zevně je hrubá venosní síť, po ní následuje arterielni síťi složená z jemnějších cév, uvnitř konečně leží síť kapillarní
Obr. 13. Podélný průřez mléčnou stoličkou psa. Skrze spodinu korunky mezi oběma kořeny vede široký cévní kanálek, jímž vniká do dřeně bohatý svazek cév-Cévy tyto kommunikují ve dřeni s cévami, vystoupivšími z obou kořenů. (Pod cévním kanálkem lze viděti hlavní korunkový vyčněl zárodkového stálého trháku.)
Obr. 14. Podélný průřez špičákem psa. Kolem krčku zubního rozkládá se bohatá kapillarní síť krčková.
Obr. 15. Podélný průřez dolní čelistí opice. Kořeny mléčné stoličky objímá hrubá periostalní síť. (Povrchová pleteň zárodku stálého zubu splývá na místě, kde se počínají kořeny mléčného zubu resorbovati, s cévami periostalními tohoto zubu.)
XXIX. ﻿* ﻿TAB. 1.
IKSKNSKV: O VÝVOJI /HUNÍCH CKV.
vJ
J
u
i. L>
D
3
a ^ o
Ko/1'kAVY  C KS K K  AKADl.AflK    TkÍDA  II.  RoČ. XIV. ČÍS. 29. ﻿* ﻿TAH. II.
,\SKV : () VÝVIIII /.rnxícM i rv
10
Ko/i'KAvv C KS K i'. AKADI.MII:. TŘÍDA 11   l\oř. Xl\r. Cis. 29. ﻿*"
