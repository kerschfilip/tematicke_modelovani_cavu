"","x"
"1"," ﻿ROČNÍK XVI.
TŘÍDA II.
ČÍSLO 12.
O vývoji nadledviny u Lophobranchů.
Napsal
M. U. Dr. Otakar Srdínko,
mim. prDtessor a assistent ústavu pro histologii a embryologii v fráze (přednosta prof. Dr. J. V. Rohon).
(Podporou II. tř.  České Akademie císaře Františka Josefa v   Praze.)
(S I tabulkou.)
Předloženo   dne   19.   dubna  1907.
O vývoji Stanniusových tělísek u Lophobranchů, která reprae-sentují u této skupiny ryb kostnatých systém nadledvínový, nalézáme v obsáhlé literatuře pouze krátkou zmínku Huotovu1) z r. 1898, pak moji2) práci z ústavu Hertwigovazr. 1903 a pojednání P o 11 o v o3) v souborném referáte, obsaženém v III. svazku Hertwigovy učebnice Handbuch der Entwickelungslehre.
Ve svém krátkém sdělení, podaném bez výkresů, dochází H u o t k docela rozdílnému resultátu než k jakému došli badatelé, kteří studovali vývoj homologních útvarů jiných obratlovců. Huot shledal, že u mladých stádií Syngnathus Dumerilii, jichž stáří neb velikost neudává, se první začátky Stanniusových tělísek objevují ve formě vychlípenin laterálních stěn obou kanálků Wolffovvch a sice v těch místech
*) Huot,   M. C.: Préliminaire sur 1'origine de capsules surrénales de poissons lophobranches. Com. Ren. Acad. Se. Paris T.  126. 1898.
2)  S r d ín k o,   O. V.:    Beitráge zuř Kenntnis   der Nebenniere der  Knochen-íische:   Uber   Bau   und   Entwicklung   der  Stanniusschen Kórperchen   der   Lopho-branchier. Arch. f. mikrosk.   Anat. B. 62.  1903. — Česky publikováno pod názvem: .Příspěvek k srovnávací  anatomii a embryologii  nadledviny"" v „Časopise lékařů českých"", r.  1903.
3)   Poli, H.:    Die  vergleichende  Entwickelungsgeschichte  der Nebennieren-systemc der Wirbeltiere. O. Hertwig's Handbuch der Entwickelungslehre B. III. 1. pag. 480-482. 1905.
Rozpravy: Ročn. XVI. Tř. II. fis. 12.
XII. ﻿2
kde kanálky se blíží měchýři močovému. Dle Huota kommunikuje každá z obou vychlípenin s příslušným kanálkem Wolffovým a re-praesentuje tudíž dle Huota nadledvina v tomto stadiu zcela mladém žlázu s vývodem na venek. V stadiích o něco starších, jichž velikost však H u o t opět neudává, mizí ona kommunikace vychlípenin s W o l f f o-v ý m i kanálky a zůstávají potom dvě kulatá, buněčná tělíska po straně kanálků Wolffových, jež poté zřejmou membránou vazivovou jsou ohraničena. Buňky těchto váčkovitých tělísek se rozmnožují a tvoří uvnitř sekundérní váčky a polováčky buněčné, jak je v dospělém tělísku nalézáme. Stanniusova tělíska mohou v dospělém stavu zachovati původní polohu při kanálcích Wolffových (Syngnathus Dumcrilii, S. rubeus, Nerophys) neb vnikají do substance ledvinné a během růstu se od své původní polohy vzdalují (Hippocampus guttulatus). Huot uzavírá svoje sdělení těmito slovy: „Notre etudě a eu pour objet une groupe třes restreint de Téléostéens. II serait donc imprudent ďétendre nos conclusions aux autres groupes de Vertébrés. Ecartant 1'idée ďune généralisation trop hátive, nous pouvont cependant croire, que le mode ďorigine de capsules surrénales chez les Lophobranches n'est pas un fait isolé et poura étre observé dans ď autres groupes de Poissons. En résumé, les capsules surrénales de Poisson lophobranches proviennent de deux diverticules creux dont cacun est un bourgeoument de la partie posté-rieur ďun canale de W o l f f.""
Kdyby toto tvrzení H u o t o v o bylo správno, tvořila by tato skupina ryb velkou odchylku od všeho, co o vývoji interrenálního orgánu jest známo. Podnikl jsem proto před čtyřmi roky v anatomicko-biolo-gickém ústavu Berlínském kontrolní zkoumání této otázky a došel jsem k závěrům zcela jiným. Materiálem byla mi vývojová řada od Siphono-stomum typhle a některá stadia od Hippocampus aequoreus. V této práci jsem nabyl přesvědčení, že Huot podlehl omylu, k němuž sveden byl tou okolností, že Stanniusova tělíska v mladých stadiích a i později nasedají těsně na vývody Wolffovy a sice právě v těch místech, kde vývody zahýbají z uložení dorsálního do předu, aby vústily do měchýře močového. Na místě ohybu nasedá zpravidla tělísko a na některých řezech vzbuzuje dojem, jakoby byla kommunikace mezi oběma útvary. Při bedlivém pozorování možno však se vždy přesvědčiti, že tělísko jest odděleno jemnou blankou vazivovou od kanálku Wolffovaažeo nějakém lumen v tělísku neb o ústění tělíska do kanálku nemůže býti řeči.
Jakkoliv jsem neměl takového materiálu, který by mi byl umožnil stopovati vývoj tělísek od nejstarších stadií až k prvnímu základu jich (nejmladší moje stadium od Siphonostomum bylo 9 mm dlouhé a organo-genesa tělíska byla již ukončena a bujení mateřské půdy nemohlo býti proto zjištěno), mohl jsem přece v závěru o čase a místě vzniku sděliti toto:
XII. ﻿Doba, ve které Stanniusova tělíska se počínají vyvinovati, padá u Hippocampus aeq. do stadia as 4 mm dlouhého, u Siphonostomum do stadia 6 neb 7 mm dlouhého. Organogenesa tělísek jest dokončena u Hippocampus ve stadiu 5 mm a u Siphonostomum ve stadiu 9 mm dlouhém a nastupuje histiogenesa.
Místo, od něhož tělíska svůj původ berou, jest splanchnopleura při kořenu mesenteria, ventrálně neb dorsálně od Wolffových kanálků a sice tam, kde se kanálky ze svého směru souhlasného s průběhem páteře uchylují ventrálně, aby vústily do měchýře močového. Základ Stanniusových tělísek není v žádném jiném vztahu k W o l f f o-v ý m vývodům, než pouze v topografickém sousedství.
S názorem mým projevuje souhlas Poli v souborném svém pojednání a podotýká pouze, že jednak třeba jest k definitivnímu rozhodnutí této otázky zjistiti bujení mateřské půdy, jež dává vznik tělískům, jednak vyloučiti možnost, že tělíska snad vznikají z embryonální tkáně podpůrné, v níž je nalézáme. Pravíť Poli : Eine weitere Seite der Frage, die der bóhmische Forscher nur beiláufig erwáhnt, aber nicht náher be-spricht — die Ableitung der Anlage voň Elementen der embryonalen Stútzsubstanz, in deren Mitte ér das jungste Interrenalkórperchen der Lophobranchier eingebettet fand, ist durch die bisher festgestellten Thatsachen noch nicht als hinreichend geklárt zu betrachten: diese Ab-stammungsart muss als offene Móglichkeit hingestellt, aber im Lichte der vergleichend-e mbryologischen Thatsachen fůr hóchst unwahr-scheinlich erklárt werden.""
Uznávaje plně nutnost doplnění své práce z r. 1903 hleděl jsem si opatřiti příslušná nejmladší stadia. Materiál, který jsem získal z Terstu r. 1905, obsahoval rovněž tak pokročilá stadia, jaká jsem měl po ruce v Berlíně a proto byl jsem nucen opět po novém se ohlížeti, což se mi konečně, dík finanční podpoře slavné II. tř. České Akademie, zdařilo, a zoologická stanice Neapolská mi v předešlém roce zaslala materiál žádaný a k tomu výborně fixovaný.
Materiál onen vztahuje se jednak k vývoji Syngnathus acus (od vajíčka až do stadia 15 mm délky) a Hippocampus (od vajíčka až do stadia 10 mm) a fixován byl sublimátem a vložen do alkoholu 70—90%. Před zalitím jednotlivých stadií do parafinu otevřen vždy vak žloutkový a ztvrdlý žloutek opatrně odstraněn. Embrya barvena v celku borax-karminem a v řezech potom různě, nejčastěji však světlou zelení.
Hledání počátečného stadia vývoje Stanniusových tělísek vyžadovalo velké práce a zabralo mnoho času, neboť teprve po zhotovení velikého počtu sérií podařilo se mi nalézti přesvědčivé řezy, na kterých souvislost tělísek s mateřskou půdou ještě lze viděti. Největší závador neb obtíží jest, že objekt sám jest příliš malých rozměrů a tělíska Sta n-n i u s o v a tím menší a že nalézají se na nejzazším konci dutiny tělní,
XII. ﻿kde stává se tato již skulinou a kde potom u mladých stadií tělíska nalézáme obklopena embryonální tkání okolní a nemůžeme je vždy s určitostí poznati. Kromě toho zastihneme v prvopočátku zakládající se tělísko pouze na jednom neb dvou, zřídka na třech řezech (10 p).
Následující popis vztahuje se na druh Syngnathus acus, jehož stadia, jak jsem se přesvědčil, odpovídají stejně dlouhým stadiím od Syphono-stomum typhle, na kterýž druh popis v mé první práci se vztahuje. U posledně jmenovaného shledal jsem u stadií 9 mm dlouhých organogenesu tělísek Stanniusových dokončenou a odhadl jsem počátek její do stadií 6—7 mm dlouhých. Výpočet tento byl u Syngnatha shledán úplně správným.
Ve stadiu 7 mm dlouhém lze určitě již tělíska Stanniusova, třeba byla tkání jinou obklopena, poznati, a zároveň ještě určitě zastihnouti jejich souvislost s půdou mateřskou. Stadium toto zároveň poukazuje k tomu, že vývoj začal již dříve ve stadiu 6 mm dlouhém, ve stadium 7 mm pokračuje a ve stadiu 8 neb 9 mm bére své zakončení a tělíska pak vystupují již kolkolem ohraničená, se žádným útvarem okolním nekomunikujíce.
Na tabulce na obr. 1., 2. a 3. znázorněny jsou tři za sebou jdoucí příčné řezy 10 p silné ze stadia 7 mm dlouhého.
Na obr. 1. vidíme měchýř močový (m) z části a vedle příčný průřez Wolffova kanálku (k) levostranného. Dorsálně od měchýře a kanálku uložena jest véna v. Kanálek Wolffův se nalézá tedy v úhlu, který tvoří stěna vény se stěnou měchýře. V místě s sbližují se stěny obou útvarů a postupují k střední čáře těla. Laterálně od kanálku Wolffova nalézá se skupina buněk t, neurčitě do okolí se ztrácející, spojena však na své dorso-mediální straně s buňkami při stěně vény.
Na ob. 2. možno viděti, že Wolffův kanálek vústil již do měchýře a pouze polovinou stěny z něho dosud vybočuje. Laterálně od kanálku a měchýře spatřujeme věj čitou skupinu buněk, dosti určitě od okolních buněk embryonální tkáně ohraničenou, kterážto skupina jakoby stopkou souvisí se stěnou vény. Na řezu tomto jest viděti, že celá ona skupina vznikla bujením buněk v místě p. K Wolffovu kanálku tato skupina buněčná, jež jest tělískem Stanniusov ým, zcela žádného vztahu nemá, ba jest od Wolffova kanálku na tomto řezu a zvláště též na následujícím (obr. 3.) určitě ohraničena. Též s určitostí lze tvrditi, že není žádného rumen v oné skupině buněčné na žádném ze tří řezů. Jisto jest tedy, že tělísko toto nebere původ jako vychlípenina kanálku Wolffova a že nekomunikuje s kanálkem Wolffovým, protože po nějaké dutině v něm není vůbec stopy. Rovněž jest jisto, že tělísko toto nevzniká z indiferentní podpůrné tkáně, v níž jest uloženo, nýbrž proliferací buněk v místě p. Zastiňujeme tedy v tomto stadiu tělísko
XII. ﻿Stanniusovo určitě poznatelné ještě ve spojení s mateřskou půdou a tou jsou buňky uložené při stěně vény. Nastává otázka, zda jsou to buňky přináležející stěně vény či buňky jiného druhu. Na obr. 2. v místě s lze zřejmě viděti dvoje jádra, z nichž ta vnitřní náležejí stěně vény, ta zevní pak epithelu břišní dutiny, která v tomto mladém stadiu do těchto distál-ních míst zasahuje jen ve formě štěrbin (v místech d obr. 3.) ve stadiu však jen o něco starším již se objevuje rozšířená a vystlána epithelem. A právě ten epithel uložený laterálně od střední roviny těla na přední stěně vény dává vznik svou proliferací tělískům Stanniusov ým. Poměry jsou zastřeny právě tou skulinovitou formou tělní dutiny a vůbec nepatrnými rozměry této krajiny, vyjasní se však na stadiu starším délky 7-5—8 mm, neb na řezech z téhož stadia 7 mm dlouhého, uložených však něco málo proximálněji, jak znázorněno na obr. 4.
Na obr. 3. viděti jest nejdistálnější řez tělískem, který se podobá řezu prvnímu na obr. 1. Kanálek Wolffův vústil úplně do měchýře a pouze vyšší epithel v místě k značí místo, kde vústění se stalo. Hranice mezi tím místem a tělískem jest znatelná z části skulinou. Od tkáně okolní jest tělísko rovněž určitě rozhraničeno, pouze souvisí s místem p. Ani na tomto řezu není žádného lumen uvnitř tělíska a toto nemá žádného vztahu k místu k.
Na řezu, který předchází tomu, jenž znázorněn na obr. 1. a který následuje za řezem na obr. 3. znázorněném, tělísko Stanniusovo není zasaženo. Jest tedy jeho rozsah od proximální strany k distální asi 30 p v tomto stadiu.
Za účelem orientace znázorněn na obr. 4. poloschematicky řez čtvrtý a pátý, počítajíc od onoho, jenž znázorněn na obr. 1. směrem k hlavě v řadě sériové. Viděti jest na tomto obrazci, že před chordou nalézá se aorta a před ní véna, k níž přiléhají zde symetricky, jinde nesymetricky uložené kanálky Wolffovy. Somatopleura přikrývá stěnu tělní, vzadu pak se rozprostírá po véně a kanálcích Wolffovy cha přibližuje se uprostřed k listu druhostrannému a přechází na mesenterium a střevo měníc se tak v splanchnopleuru. Lze viděti zcela jasně na řezech, že epithel dutiny břišní přiléhá k véně nejen mediálně od W o l f f o-v ý c h kanálků, nýbrž i laterálně. A u Syngnatha právě z toho laterál-ního místa, označeného na obr. 4. písmenem p bére původ tělísko Stanniusovo. Na dalších řezech vyústí střevo na venek, za to však vystoupí na místo něho měchýř močový v místě m a kanálky Wolffovy se k němu přiblíží a do něho vústí.
Místo, označené písmenem p jest východiskem tělísek Stanniuso-v ý c h pouze u Syngnatha a pravděpodobně u Siphonostomum', u jiných druhů může býti místem vzniku epithel dutiny břišní mediálně od kanálků Wolffových a to se nalézá u Hippocampa, jak na 12. a 13. obrazci mé práce z r. 1903 jest nakresleno.
XII. ﻿Závěr.
1. Sdělení Huotovo, že nadledvina Lophobranchů representuje v prvních stádiích váček,   který jako   vychlípenina   vznikl z laterální steny   kanálku Wolffova a s kanálkem kommunikuje, že tedy tělísko Stanniusovo repraesen-tuje u Lophobranchů nadledvinu jakožto žlázu s vývodem,  jest  nesprávné a Huot k němu byl sveden tou okolností, že tělíska Stanniusova u této skupiny ryb kostnatých vznikají  právě   na místě   ohybu   kanálků Wolffových.
2.   Tělíska  Stanniusova u  Lophobranchů vznikají   z  epithelu dutiny břišní laterálně neb mediálně od Wolffova kanálku a jeví se od prvopočátku jako skupina  buněk,  která netvoří žádného váčku a ku kanálkům Wolffovým nemá zcela žádného vztahu.
Vysvětlení   k   tabulce.
Obr. 1. Část příčného řezu od Syngnathus acus, stadium 7 mm dlouhé. m = měchýř močový, k =Wolffův kanálek, v = véna, t — tělísko Stanniusovo. Zeiss comp. oč. 8, hom. im. 2 mm.
Obr. 2. Část příčného řezu, jenž následuje v sérii za tím, který znázorněn na obr. 1. Označení i zvětšení totéž.
Obr. 3. Část dalšího příčného řezu. Označení i zvětšení totéž.
Obr. 4. Poloschematické znázornění příčného řezu z téhož stadia. Řez tento jest čtvrtý proximálně od onoho, jenž znázorněn částečně na obr. 1. k — kanálek Wolffův, s — střevo, ch = chorda, a = aorta, v — véna ,p = místo, které odpovídá onomu na obr. 1.—3., odkud původ bére tělísko Stanniusovo, m = mesen-terium, na kterémžto místě distálně se objeví měchýř močový, při čemž současně střevo vyústí na venek, d — dutina tělní.
XII. ﻿: Vývoj nad/edviny u Lophobranchů.
Obr. 2.
Obr. I.
Rozpravy Il.třidy České Akademie, ročn. XVI. (190/1 čís.12.
lil C.ŠI„mi«T. ﻿*"
