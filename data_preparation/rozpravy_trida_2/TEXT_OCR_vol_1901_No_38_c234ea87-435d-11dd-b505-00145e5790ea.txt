"","x"
"1"," ﻿ROČNÍK X.
TŘÍDA II.
ČÍSLO 38.
Pozorování ze života sysla a normální zacházení embryí na březích uterech.
Podává
Josef Rejsek,
praeparátor ústavů české lékařské fakulty.
(Z ústavu pro normální anatomii prof.   Dr. J. Janošíka v Praze )
(Předloženo dne 15. listopadu  1901.)
I.
Při studiu sítnice oka u různých ssavců zajímal nás specielně poměr, nalezený u čeledi hlodavců veverovitých, zvláště pak utváření se nervu zrakového u sysla a sviště. Nálezy stavby bulbu, najmě sítnice u zvířat dospělých, nutkaly nás k tomu, bychom se obeznámili, jak vytváří se vlastně oko spermophila, které v tak mnohém odchyluje se od stavby oka jiných, i těch, dle stávající systematiky nejblíže stojících tvorů.
Za účelem studia embryologického bylo nám nutno sesbírati potřebného materiálu. Obtíže různé bylo nám přestáti, než bylo možno dosíci a shromážditi úplná stadia vývinu sysla od vajíčka počínaje až do doby, kdy možno zvíře za dozrálé považovati. Nálezy, kterých bylo nabyto, hodláme buď najednou neb po částech uveřejniti. Následující sdělení, které podáváme, vztahuje se ku vlastnímu životu zvířat, která právě tím jsou odlišena od spřízněných druhů, ku př. »veverek«, že přespávají zimu. Hodláme podati naše pozorování, která jsme po řadu 7 roků na »spáčích* těchto nastřádali, a to jak v zajetí tak i některá pozorování ve volné přírodě.
Při sbírání materiálu embryologického jednalo se v první řadě zjistiti, ve které as době jsou samičky syslů ve stadiu březnosti; za tím účelem bylo větší množství oněch polních škůdců naloveno, a ustavičně kontrolováno, kdy možno embryí dosíci; dle Brehma lihnou se mláďata v dubnu
Rozpravy:  Roč.  X.  Tř.  II.  Č.  32.                                                                                  l
XXXVIII. ﻿a květnu. Pozorování naše vedla však k tomu, že doba březnosti nespadá v tak široké meze, jak na jiném místě uvésti hodláme. Nutno bylo zvířata chovati v zajetí a dobu, o kterouž se hlavně jednalo, přesně stanoviti. V prvním roce, ve kterém byla zvířata sbírána a přezimována, nevedla pozorování k úplné spokojenosti a sice z následujících příčin. Zvířata v zajetí držaná upadla začátkem října (!) ve spánek — podotýkám předem, že byl podzim velice mírný, ba teplý - - jinak nastává spánek mnohem dříve.
Po celé léto podávaná strava sestávala po většině ze stravy suché a sice zrní (pšenice), mimo toho dostávali různé zeleniny, ovoce — pravou lahůdkou pro ně jsou třešně - - ze zelenin pak vybírají s velkou náruži-vostí mrkev. Pokud podávána strava suchá, obdrželi též vody (neb mléka), při stravě zelené nutno veškeré pití odstraniti, jinak podléhají různým onemocněním gastrointestinálním. V době spánku zůstalo zvířatům jen něco zrní pšeničného v klecích. Dle náhledů všeobecně platících a i v různých knihách se objevujících má se za to, že zvířata ve spánek upadnuvší nepřijímají potravy; i stalo se, že většina zvířat během přezimování zašla. Chována byla v místnosti sice nevytápěné, ale přec tak teplé, že neklesla temperatura pod -|- 4° C. Při bližším prohledání shledáno, že veškerá zrna, od dřívější doby zbylá, úplně se vytratila, i seno, kterého jako steliva užito, bylo dle domnění zvířaty využito. Tím ovšem nabyto zcela jiné zkušenosti pro příští chov. Zvířata, která dobu přezimování přestála, poučila nás poněkud o době, kdy březnost nastává, což hlavním cílem našeho hledání prozatím bylo.
Příští léta opakovány opět pokusy s přezimováním.
Zvířata časným jarem ve volné přírodě schytána, dána do prostranných klecí, byla hojně krmena; přes léto se úplně aklimatisovala. Byla jim dána možnost upraviti si pelechy, jak jich ve volnosti mají. Poznamenati jenom chceme, že není radno během konce dubna až přes polovici května dáti do jedné klece více dorostlých ssavců společně, neboť jsou zvířátka ta v té době velice nevraživá na sebe a podnikají zuřivé boje, kde se navzájem ubíjí; v době pozdější však žijí velice svorně, aniž by si vzájemně ublížila.
Ku konci měsíce září pozorovati možno na zvířatech, jinak velice čilých, zvláštní zmalátnělost, která se na nich jeví i tehdy, když se nalézají v místnosti teplé; strava i pití jim podávaná zůstává nedotknuta. Cilosti, jak již podotknuto, ubývá, chůze stává se velice pomalou, tělo do oblouku staženo vleče se volně po kleci — příštích dnů možno viděti většinu obyvatelů klece schoulenu pohromadě v pelechu, který dříve již pečlivě vystlán a upraven byl, při čemž možno ale pozorovati ustavičné lenivé převalování se jednoho přes druhého a každý hledí dostati se co možno nejspodněji pod své druhy. Ostatní zvířata, která ještě zůstala čilejší dřívějších, následují v málo dnech svých předchůdců i přitulí se k ostatním do společného hnízda. Nemají-li zvířata v kleci chovaná příležitost, vyhrabati sobě v hlíně

XXXVIII. ﻿pelech krytý, neopomenou se nikdy přikrýti rozdrobnělou slámou, senem, neb vatou, kterou do klecí naházíme.
Jak již z jiných pozorování s dostatek známo, jest každý sysel, jenž se v zimním spánku nalézá stočen v oblouk, hlavu přiloženou na břicho, nohy k tělu podél přitaženy; jest patrno, že hledí co možno nejmenší plochu povrchu těla dosáhnouti, a tím co možno nejvíce vlastního tepla podržeti.
Teplota těla přespávajícího sysla jest velice nízká, v našich případech, kde měření byla předsevzata, obnášela (měřeno v otvoru análním) kolem + 16° C.
Dýchání jeví se ve velice dlouhých intervallech a to velice nepatrné, tak že sotva lze pozorovati pohyb prsou.
Měření teploty v různých faších — při počátku spaní, v největší intensitě, a přibývání té samé při probouzení - - jakož i poměr dýchání, bylo již v různých pracích velice důkladně provedeno (Mareš); účelem našich řádků nemá býti však rozhodování příčin cestou spekulativní, proč a jak spánek sysla povstává, nýbrž jen holá pozorování, jak dále uvedeme.
V první době spánku jeví zvířata velice rnálo pohybů, přece však zachovávají čistotu svého hnízda, aniž by však potravy přijímala. Po několika dnech nastává skoro úplná nehybnost, která v první době potrvává až měsíc i déle.
Po uplynutí té doby počne se protahovati, vylézá z pelechu i shání a hledá zásobu potravy. Jest velice důležité, by tato vždy pohotově se nalézala. Většinou probouzí se z večera neb v noci, při čemž vykonav různé potřeby, nabere sobě potravy do sytá; obyčejně nalezneme »lícní torby« zrním úplně naplněny. Vody jim potřeba není, pakli jen najdou suchého sena. Posilniv se ubírá se ihned do hnízda a upadá v krátce opět do předešlé situace.
Možno pozorovati, že se po týdnu, někdy dříve neb později, zvíře opět probouzí, má-li však torby ještě plné od dřívějších hodů, aniž by hnízdo opustil, počne vytlačovati předními končetinami a jazykem obsah torby, nakrmí se a upadá opět ve spánek. Jen tak možno chápati, proč nalezne se zásoba zrní a zelenin, hlavně travin i lupenů, v chodbě přespávajících syslů, toL zásoba jen pro dobu spaní; vodu přivádí do organismu jen ze zásob suchých zelin-travin.
Na tomto místě chceme uvésti následující:
Podávána strava odvážená jedinému syslu a sice dáno počátkem 80g, což zajisté nebyla velká »porce«. Potrava ta byla spotřebována, aniž by stačila, neb nalezeno, že upotřebilo zvíře i steliva, kterého v kleci bylo důstatek. Počítejme, že zvíře ve spánek upadlé spotřebuje průměrem denně jen 20 g stravy, a prospí v celku 160 dnů (od října do března), tu obnáší zásoba pro jedince již 3200^, pakli najdem 4 sysle v jednom pelechu přespávati, musela by obnášeti zásoba 15 kg, jak ale známo, nenajdem
i* XXXVIII. ﻿nikdy tak velké zásoby v brlohu těch zvířátek, i plyne důsledně z toho, že jsou nuceni jen velice málo potravy přijímati, by se zásobami vystačili. Dříve jsme již uvedli, že nastal spánek u zvířat až v říjnu, v některých případech (ku př. letos, v srpnu), kdy nastaly chladné dni, upadla zvířata ve spánek, který netrval však dlouho a jakmile se oteplilo, začal opět čilý život zvířat jako dříve.
Zdá se, jak již i jinde uvedeno, že jedna z nejdůležitějších příčin spánku jest — chlad. Však nápadné jest, že možno vyvolati u dospělého sysla podobný stav, jaký jest zimní spánek, uměle, pak-li použijeme nar-kosy a sice jen při narkose chloroformové. Pokus takový opakován velice často a možno říci, že se pokaždé stejně povedl. Oproti chloroformu jsou syslové velice citliví; narkotisuje-li se velice opatrně, upadá zvíře do stadia podobného zimnímu spánku, jest schouleno v kotouč, dýchá velice pomalu a mělce, temperatura tělní klesne. Stav tento trvá po několik dnů i v tom případě, když jsme zvíře po narkose teplým paprskům slunce (v červenci) vystavili. Použije-li se ku narkose »aetheru«, nenastane nikdy podobný stav, narkosu takovou snáší syslové velice dobře, i z nejhlubší narkosy aetherové probouzí se velice rychle, aniž by zjevná byla nějaká porucha organismu od stavu normálního.
Na tomto místě uvádíme pozorování učiněná na mláďatech syslích. Nově nalíhnutá zvířátka jsou velice ve vývinu pozadu, a jest zjevno, že u porovnání s mláďaty zvířat jiných (králík, morce) musí prodělávati po zrození život ještě embryonální. Nalíhnutý sysel měří asi 4 cm, jest úplně holý a potřebuje toho nejlepšího ošetření z matčiny strany, specielně co tepla se týče. Hodláme-li dosíci v zajetí mláďat, musí se samici ponechati úplný klid, nesmí být nijak vyrušována a plašena, sice zahyne celé hnízdo; klid musí trvati aspoň 8 dnů po narození; později stává se syslice velice opatrnou ošetřovatelkou mláďat. Vezmou-li se mláďata as 8—10 dnů stará od matky, ponecháme-li jich při obyčejné temperatuře teplých dnů květnových bez přikrytí, upadají ve ztrnulost, odpovídající úplně zimnímu spánku starých zvířat: tělo schoulené v klubko, temperatura velice nízká, neznatelné dýchání. Totéž stane se však také, pakli pečlivě zabalena jsou mláďata, chráněna před vychladnutím, ale nepodává-Ii se jim potrava (mléko); tudíž i při hladovění nastává stav spánku.
Necháme-li mláďata ve stavu tomto as po dva dny, napotom je uložíme do thermostatu vytápěného na-f-370 C., počnou se v několika hodinách protahovati i vykonávají pohyby jim vývinem možné, náruživě přijímají potravu — mléko - - které jim možno gumovým sosákem podati. Pokus tento buď schladnutím neb odejmutím potravy možno opět a opět provésti? vždy s týmž výsledkem. Jest samozřejmo, že totéž možno viděti i na mlá-. ďatech starších; opakovány pokusy ty i s mláďaty po 14 a 16 dnech. V té době jsou již zvířata srstí obrostlá, tím lépe proti chladu chráněna — 16. den otevrou se víčka oční, i jsou mláďata schopna chůze.
XXX VIII. ﻿Z uvedeného vidíme, že možno i uměle vyvolati stav, jenž úplně odpovídá zimnímu spánku, však tážeme-li se po příčině, proč stav ten nastává, nemůžeme dáti kladné odpovědi. Rozvírá se před námi nejširší pole domyslů. Stav ten nastává na určito po chladu; nastane ale také po hladovění a i po narkose. Nechali jsme se unésti i na cestu experimentu, hledati určité »centrum*, které snad reguluje veškeré funkce životní ve přímém vztahu se stavem tímto souvisícími. Však veškerá experimentelní technika jest tak nedokonalá, ba přímo hrubá, že prozatím není možno pomysliti na určitý výklad cestou touto. Doufáme, že bude nám možno později na cestě anatomicko-srovnávací stavu otázky té poněkud se přiblížiti. Srovnáváme-li totiž zvířata, která dle systematiky nejblíže syslu stojí, vidíme, že jich celá řada, která nepodléhají zimnímu spánku. Tak ku př. veverky, které přece jsou tak blízké syslům, nepřespávají.
Soudíce dle »účelnosti* descendenční theorie, musíme za to míti, že jest pro zvířata velmi »účelné zařízení« přespati dobu, ve které největší nouze nastává o nejdůležitějšího faktora pro sebezachování — potravu. Sysel netrpí nouzí — nastřádal sobě zásob. Veverky a jiní hlodavci — myši — jsouce vysazeni hladu, zimě, nemajíce zásob, přece nepřespávají, ačkoliv by i pro ně co nejblíže příbuzným bylo také »účelným« dobu nouze přespati. Sysel netrpí ani tolik zimou, maje dobře krytý pelech — přece spí; totéž činí i statný svišť jako slabounký sysel.
Do téže kategorie co veverky náleží i plchové (Myoxus), kteří majíce nasbírané zásoby, spí ještě mnohem déle než sysel. S druhé strany nalezneme opět tvory, kteří, aniž by byli zaopatřeni zásobami, přespávají zimu — netopýři! O ^těchto musíme za to míti, že přespávají jen následkem nedostatku potravy, neb většinou jsou vystaveni bez krytí úplně zimě, výšíce v růžencích ve volné prostoře, výminečně zalézajíce do děr.
Vyšetření mikroskopická v orgánech »spáčů< nevedou nikterak k cíli, neboť charakteristické nálezy jsou jen podružné, následkem ochabnutí funkce dotyčných ústrojů.
Po různých úvahách přicházíme opět k tomu, že zimní spánek určitých ssavců co stav tak odchylný od normálního, podmiňující hlubokou dočasnou změnu ve většině funkcí životních, musí býti podmíněn určitou anatomickou jednotkou, kterou možno jen na velkém srovnávacím materiálu zjistiti; domněnka tato jest nám i tím oprávněna, že právě u těchto zvířat nalézáme poměrně veliké úchylky jak při vývinu tak i na orgánech dospělých.
Nebude od místa, zmíníme-li se ještě o pozorování, jak počíná si samice syslí při odchování mláďat.
V jednom případě stalo se nám, že samice měla 7 mláďat 2 dny starých. Nahodile obdrželi jsme dvě hnízda vykopaná s mláďaty bez matek, v jednom hnízdě nalezeno 6, v druhém 8 mladých různě starých; jedna mláďata mohla býti v stáří 5 — 6, druhá as 12 dnů. Veškerá mláďata byla přidělena oné samici, mající svých 7, v celku tudíž 21 mladých. Samice tato přijmula a starala se velmi pečlivě o všechna tak různě stará mláďata
XXXVIII. ﻿jak o svá vlastní; po několika dnech počala nejstarší mláďata, prohlédnuvše vylézati z hnízda. K našemu úžasu jsme však zpozorovali, že nejstarší z nich se ztrácela. Věnován pozor pečlivý, kam syslíci přicházejí. Při podání milé mlsky — třešní — postřehli jsme, že jedno z větších mláďat, které vylezlo z hnízda, vybralo si třešni a počalo ji ohlodávat. V témž okamžiku uchopila samice mládě, které také svůj čin životem zaplatilo. Totéž se opakovalo ještě jedenkráte za týchž okolností. Zřejmo bylo, že strach o potravu dohnal samici ku zničení mláděte. Podobně se děje i ve volné přírodě. Pozorovali jsme, že mláďata, která vyšla již z pelechu se starými za potravou, byla nešetrně od těchto pronásledována, i byla nucena vždy se odděliti; při nejbližším útěku se však zachránila v témž úkrytu co staří.
Společný život netrvá však dlouho, jak jsme sami měli příležitost pozorovat, neb jak mladí poněkud odrostou, musí si vyhledati nový útulek. (Zde snad platí pud >sebezachování«.)
Jak jsme již z předu uvedli, jsou z jara samci mezi sebou velice nesvářiví, v tu dobu možno viděti vzájemné boje, které končí smrtí některého; ostatní přemoženého přepadnou a pravidelně rozkousavše kosti lebeční, mozek požijí. Přesvědčili jsme se, že požívají též masa vedle bylin a semen, když jim podáno bylo.
Mohli bychom uvésti ještě mnohá pozorování, však budeme míti ještě příležitost na mnohé upozorniti v dalších pojednáních. Vidělo se nám prozatím některá z pozorování uveřejniti, neboť v dalších pracích budeme nuceni poukázati k různým zjevům, s jinými úkazy úzce souvisícími.
Již předem poukázali jsme, jak těžko jest nashromážditi materiálu potřebného vůbec ku pracím srovnávacím a embryologickým ; však máme-li již nastřádáno a přistoupíme ku vyšetřování samotnému, tu naskýtají se opět obtíže, s kterými nutno v každém případě počítati, a právě s těmi hodláme počíti, dříve než přistoupíme ku řešení otázek jiných.
II.
Na prvním místě jest důležito, seznámiti se za účelem sbírání embryí sysla, s normálními poměry ústrojí pohlavních a sice jak samčími tak i samičími. V době páření poznáváme samce (který mimo této doby snad až na to, že je o něco statnější než samička, jest na první pohled těžko k rozeznání) dle silně pigmentované, tmavohnědé srsti kolem pohlavního ústrojí, na břiše se nalézající. Varlata, která v době klidu jsou do dutiny pánevní vtažena, jsou po dobu páření (as 3 týdnů) vystouplá do šourku, silně naduřena. V této době jsou samci velice bojovné nálady, jsou zlí a musí být sběratel opatrným před pokousáním, ačkoliv jsou jindy velice bázliví.
Oplození vajíčka samičího děje se  již v té době,   kdy prochází toto vejcovodem (tubou). Jak oplození a uchycení vajíčka v uteru nastává, po dáme na místě jiném.
XXXVIII. ﻿Po   6  až   7 dnech jsou  oplozená   vajíčka   v uteru přichycena.
Uterus sám jest »uterus bicornis*; v době páření silně zduří, a jest možno již makroskopicky hned v prvních stadiích březnosti, kde teprve »blastula« vytvořena, zcela dobře rozeznati, kde jednotlivá vajíčka v uteru uložena jsou. Po dalších 2—3 dnech povstávají na uteru kulovité nadu-řeniny — komůrky plodové. Komůrky tyto vystupují nejdříve na straně uteru, která jest volná, tudíž na straně ventrální, proti úponu mesometron.
Jak již dříve praveno, jest uterus dvourohý, nápadné jest, že nebývá v obou rozích uteru stejný počet embryí; rozdíl spočívá v tom, že v převážné většině má roh pravý mnohem více embryonů než levý. Jaký jest as poměr, ukazuje nám následující sestavení jen několika uterů, a to ve třech různých letech:
1895
1898
1899
v levo 2 l 2 2 2
Na přiloženém obrazci 1. jest znázorněn březí uterus s komůrkami. Komůrky plodové jsou za normálních poměrů úplně stejné,   co rozměrů se týče.  Však ve většině případů při otevření dutiny břišní a odha-
v právo	v levo	v právo	v levo	v právo
6	1	3	2	5
5	3	4	2	4
4	3	2	41	4
7	2	4	1	4
3	1	3	3	3
Obr. 1.
lení březího uteru jest nám nápadné, že ně která z komůrek jest daleko menší druhých. Poměr ten vystupuje hlavně tehdy, kdy se jedná již o další stupeň březnosti, tak kolem 14 a více dnů, ačkoliv již i dříve při jisté zkušenosti poznáváme rozdíl velkosti jednotlivých komůrek. Když jsme byli vyšetřili embrya v těchto zmenšených komůrkách, shledali jsme, že embrya byla zašlá, a to na určitém stupni vývoje, kde nejbližší normální komůrky chovaly embrya ve vývinu daleko pokročilejší. Nálezem tímto, který se s takovou pravidelností opakuje, jest sběratel velice pře-
XXVIII. ﻿kvapen, pakli si předloží veškeré okolnosti, jež s nálezem tak normálně se opakujícím úzce souvisí.
Jak celý postup tohoto zacházení se nám mikroskopicky jeví, podáme později, na tomto místě jedná se nám o podání zjevu toho jen po stránce čistě makroskopické.
Při bedlivém zkoumání nalézáme, že určitá embrya zacházejí v každé době, v různých stadiích vývoje, a tu nutno hlavně při počátečních stadiích s tím počítati, pak-li najde se nějaká úchylka ve vývinu určitého orgánu, zda nejednalo se o embryo již jaksi předurčené, že zajde.
Obr. 2.
V obr. 2. vidíme, jaký vzhled má uterus s komůrkami, kde zašlo embryo. (A"" = komůrka plodová degen- rovaná, P — roh pravý, L roh uteru levý.)
V případech těchto jedná se tudíž o zjev zcela normální, že zacházejí embrya. Nález tento musí vésti k dosti dalekým úvahám; v přední řadě zdá se nám býti nade vši pochybnost, že tak mnohé nesrovnalosti v nálezech různých autorů mohou míti podklad v této normální »degeneraci* embryí, a že autor, kterému bylo co jednati s podobným útvarem, nemohl se připojit k náhledu autora jiného, který měl po ruce embrya normální, a myslíme zcela vážně, že mnohá polemika by byla odpadla, kdyby se s podobnými normálními pochody, hlavně v době prvního vývoje, počítalo.
Nastává otázka, zda jest nějakého určitého systému v poloze oněch normálně zacházejících embryí oproti ostatním normálním. Na to možno nám odpověděti, že při velkém materiálu během sbírání po sedm roků nemožno nám naprosto stanoviti určitého uložení, neb nálezném jednou, že zachází první embryo počínaje od vstupu tuby, jindy opět některé mezi ostatními, konstantního nenalézáme ničeho. Poměry takové našli jsme u sysla.
Však nutno na tomto místě zmíniti se o nálezech, které jsme mohli zjistiti při sbírání materiálu jiného. V posledních třech letech shromažďovali jsme materiál embryí prasečích.
XXXVIII. ﻿Tu našli jsme pravidelně v uterech, které chovali prvotní stádia (od vytváření se primitivního váčku očního až do stadií, která dosáhla skoro 2 cm] embrya, která byla na nižším stupni vývoje než embrya ostatní ; při dalším pozorování nalezli jsme, že jedná se taktéž o embrya zašlá, •později poznali jsme ihned, dle vzhledu choria a amnia (kde hlavně první jest špinavě hnědě zbarveno), že jedná se o embrya normálně zašlá.
Totéž mohli jsme konstatovati u králíka, morčete a myši a křečka; při malém materiálu u kočky, kde jsme nalezli jedno embryo již skoro vyvinuté (chloupky obrostlé) a vedle v tomtéž uteru jiné, které dosáhlo ne celý l cm délky.
Tážeme-li se po příčině, proč asi zachází normálně embrya vyjmenovaných ssavců, tu mohlo by se říci, nejpřirozenějším výkladem jest, že se jedná o přirozenou regulaci, danou přírodou samou, by nelíhlo se škůdců ^vždyť jedná se skutečně o různé škůdce) nadbytek; vidíme, že jedná se-hlavně o zvířata rodící velký počet mláďat (sysel 6 — 8, králík 4—12 myš 4—8, prase 2 —12 atd.). Skutečné příčiny neznáme, a za to tím více máme s faktem tímto počítati. Co o zvířatech platí, nalézáme mnohdy i u člověka, a zajisté tak zv. toetus papyraceus není nic jiného, než že jedno z dvojčat na určitém stupni vývoje zašlo a čím ve vývinu později zašla, tím dorostlejší foetus papyraceus se nám jeví. Nálezy tyto možno řaditi na určito k týmž, jaké vidíme na plodcích zvířecích, a to tím více, že též u ťoetus papyraceus nejedná se o rozpad pomocí leukocytů, nýbrž že nastává zvláštní pochod jaksi mumifikační — fysiologické zacházení.
Poměry takové, že normálně zacházejí embrya, nalezli jsme u ssavců, v jaké teprve míře děje se něco podobného u ptáků, obojživelníků a ryb, kde vajíčka tolikerým insultům vystavena jsou.
Jeden z prvních, kteří varovali před urychleným podáním nálezů odchylných při embryích kuřecích, byl Janošík, který činí o podobných úchylkách od normy zmínku v práci o vytváření se urogenitalního ústrojí. Však víme dobře, že varovné hlasy budou se ještě dlouho ozývati, než většina nahlédne, s jakými obtížemi jest seriosnímu badateli pracovati, než pronese slovo o určité věci.
Důležitost těchto nálezů spočívá hlavně též v počtu, v jakém nalézáme normální zacházení; počítáme-li v procentech, kolik komůrek se našlo zašlých — zde nutno připomenouti, že jedná se o komůrky, které již makroskopicky jsou zjevné co degenerované — tu nalezli jsme poměr následující :
v roce  1895 nalezeno  18% »      1896         »         21%,
(v letech   1897 a  1898 nemohla větší embrya býti sbírána, následkem deštivého  počasí nebylo možno dostati zvířata) v roce  1899 nalezeno 24%, 1900        >         20° o,
XXXVIII. ﻿10
což tvoří zajisté velké množství, a kdybychom ještě mohli bráti zřetel k oněm embryím, která v prvních počátcích zacházejí, což jen mikroskopicky rozeznáme na sériových řezech, tu možno skoro s l/3 veškerých embryí počítati, že nejsou normálně vyvinuta.
Výsledek posavadních pozorování na březích uterech poučil  nás, že :
1.  Vajíčka oplodňují  se již v tubě ;
2.  vstupují 6. a 7. den do uteru;  uchytivše se, vytvářejí na uteru komůrky
embryonální (plodové).
3.  Rohy uteru   neobsahují   neb  jen   zřídka   stejný   počet   embryí,   počtem
převládá ve většině případů roh pravostranný.
4.   Ve velkém procentu březích uterů nalézáme komůrky, ve kterých jsou
normálně zašlá embrya, která, pakli vyšetřujeme mikroskopicky, nejsou vydána na pospas leukocytů jako cizá tělesa, nýbrž jedná se o zvláštní způsob fysiologického zacházení - - jakousi mumifikaci — kde nejdéle zachovávají svůj charakter buňky centrálního nervstva (jak později sděliti hodláme).
5.  Podobné   nále/y   normáního   zacházení   embryí   nalézáme i u mnohých
jiných tvorů (prase, králík, morce, křeček).

XXXVIII."
