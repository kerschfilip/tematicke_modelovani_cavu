"","x"
"1"," ﻿ROČNÍK XIII.
TŘÍDA II.
ČÍSLO 40.
Vývin odvodných drah slzných.
Podává MUDr.  V. Matys,
asistent české oční kliniky prof. Dr. Deyla.
(Z c. k. českého anatomického ústavu prof. Dr. Janošíka.)
(Za podpory si. II. tř. České Akademie z fondu Šíchova.)
S tabulkou a 9 obr. v textu. (Předloženo   dne  18.   listopadu 1904.)
Vývinem ductus nasolacrymalis u různých zvířat zabývalo se sice již více autorů, přece však není podáno dosavadními nálezy u všech prozkoumaných druhů vyšetření definitivní a tak přesné, které by nové bádání činilo bezcenným a nepřipouštělo další vyjasnění poměrů aspoň v některých faších vývoje odvodných drah slzných nejasných. Tak ""zejména prvé začátky kanálu slzného a kanálků slzných u ssavců nutně vyžadují za příčinou dalšího prohloubení nového studia. Ale i pozdější změny v založených již odvodních drahách slzných nejsou bez další zajímavosti a zasluhujíi by i jich znovu bylo si povšimnuto.
Při přehlížení literatury záhy jsem poznal, že resultaty získané dosavadním studiem odvodných drah slzných u ssavců staly se neúplnými hlavně následkem nedostatku studovaného materiálu, totiž neúplnosti téhož co se týče postupných velikostí embryí, bez které však není možno při rychlém vzrůstu jednotlivých orgánů podati nález přesný, definitivní, který by správně vystihl veškeré různé fase v postupu vývinu drah slzných a úplně odpovídal skutečným poměrům. Je to vůbec jedna z hlavních obtíží, se kterou se setkáváme při embryologickém studiu vůbec a trvá často léta sbírání potřebného materiálu, aby tak doplněn byl na bezvadnou stupnici různých velikostí toho neb onoho druhu zvířete. V anatomickém ústavu prof. Janošíka sbírá se pilně již po léta různý materiál, který každého roku se doplňuje, takže se podařilo již od několika různých zvířat
xxxx. ﻿sebrati materiál úplný. Nebylo mi možno veškeren tento po ruce jsoucí materiál zpracovati a proto rozdělil jsem si úkol svůj na dva díly, z nichž v prvém chci uvésti nálezy u sysla, v druhém pak nálezy u jiných tvorů, které v bezvadné sérii jsou mi v ústavu k disposici. Práce tato má býti tudíž východištěm pro práci další, kde spracovati hodlám nálezy u jiných druhů ssavců, u embryí člověka a sauropsidů.
Nutno ještě podotknouti, že veškeren materiál konservuje se úplně čerstvý hned po vyjmutí, aťsi z uteru nebo z vajec, v různých konservač-ních tekutinách. Malá embrya řezána všechna na Rocking-mikrotomu v parafinu na řezy vesměs sériové (úplné bezvadné série), o tlouštce jednotlivých řezů 10 /i. Větší embrya řezána v celoidinu. Barveno ponejvíce haemato-xylinem a cosinem. Směr řezů jest zachován téměř týž u všech různě velikých embryí.
Poohlédneme-li se po literatuře o vývinu kanálu slzného seznáváme, že začíná v době, kdy již dávno před tím popsán byl vývin obličeje a orgánu čichového. Z počátku byly to jen domněnky, které o vývinu kanálu slzného existovaly, domněnky, z nichž žádná neopírala se o nálezy anatomicko-mikroskopické embryí různých zvířat a následkem toho neodpovídaly, jak později se ukázalo, poměrům skutečným. Tak myslil B aer, že kanál slzný povstává vychlípením dutiny faryngeálné, Burdach pak že vyvíjí se od vnitřního koutku očního. Příslušné místo v jeho fysiologii (Physiologie als Erfahrungswissenschaft), jak je L ega l1) uvádí, zní následovně: »Vnitřní oční koutek jest více prodloužen než u dospělého a jest hlouběji uložen nežli zevní. Již v osmém týdnu (u člověka) objeví se v něm caruncula lacrymalis a řasa kožní vnořující se ku dutině nosoústní, jako prvý začátek kanálu slzního.« Záhy na to Erdl a Coste a sice v létech čtyřicátých upozornili téměř současně na rýhu slzní jako původ kanálu slzního, rýhu to nalézající se mezi výběžkem pro horní čelisť a lalokem čelním a táhnoucí se od jamky nosní ku oku. Představovali si pak povstání kanálku slzného překlenutím se této rýhy po celé její délce, tím mění se v kanál, který pak se oddělí od epidermis. Domněnku svou opírali pouze o pozdější vymizení rýhy slzné. Neměli nálezu mikroskopického, přece však bylo zcela přirozeným toto tak jednoduché vysvětlení, které také po dlouhou dobu za správné bylo považováno. Proto také zůstane vždy jejich zásluhou, že na toto místo mezi nosem a okem upozornili, byť by i pozdější bádání nepotvrdilo jich hypothesu.
Nová, bych tak řekl aera, opřená o nálezy anatomicko-mikroskopické počala studiem embryologickým a z něho vyplynulými nálezy Bornovými.
Born2) (1876) dokázal u amfibií na mikroskopických řezech, že prvé začátky tvoření se kanálu slzného spadají v dobu prvých začátků
') E. L ega l: Zuř Entwickelungsgeschichte děs Thránennasenganges bei Sáuge-thieren. Inaugural-Dissertation 1881.
') Born: Uber die Nasenhóhlen und den Thranennasengang der Amphibien. Morphologisches Jahrbuch, II. Band 1876.
xxxx. ﻿chrustavek kol váčků čichových. Z prvu pozorujeme u apertura narium externa vrůst epithelu do cutis. Přímý přechod vrostlého pruhu epithelo-vého do epithelu nosního na řezech není dokazatelný, dá se však s dostatečnou jistotou z pozdějších obrazů předpokládati. Další pak postup je ten, že epithelový pruh prodlužuje se směrem ku oku, současně oddělí se od epidermis a vrůstá do hloubky. Při tom zůstává stále ve spojení s dutinou nosní. Konečně dosahuje blízkosti oka, kde mění se ve dva divergující proužky epithelové. Po oddělení se pruhu od cutis po celé délce objeví se v něm lumen. — Vidíme tudíž, že u amfibií tvoří se kanál slzný vzrůstem epithelového pruhu z cutis od nosu ku oku, jeho pozdějším oddělením od cutis a spojením s dutinou nosní.
V roce 18791) uveřejnil nálezy své u ještěrek a embryí kuřat. I zde dokázal tentýž základní princip v založení kanálu slzného jako u amfibií totiž vrůstání pruhu z epithelu epidermis do cutis (mezi okem a nosem), jeho pozdější oddělení a vrůstání do embryonálního vaziva. Dehiscencí pak nejvnitrnějších vrstev dostává lumen.
Konečně v poslední své práci o témže předmětu r. 18832) nalezl i u hadů totéž založení kanálu slzného. Prozkoumal poměry u užovky (Tropinodotus natrix) a dospěl na základě mikroskopického vyšetření senových řezů ku názoru, že založení kanálu jest i zde typické, totiž lišta epi-thelová, která z epidermis kůže mezi okem a nosem vrůstá do embryonálního vaziva, odděluje se ponenáhln v předu od epidermis a vrostlým volným koncem vchází ve spojení s epithelem dutiny nosní. Kdežto však u amfibií, ptáků a ještěrek zůstává toto spojení kanálu s nosem i ve stavu dospělém, mění se u hadů sekundárním přetvořením a ústí v dutině ústní. Proto také Born nenazývá zde kanál tento ductus nasolacrimalis, nýbrž pouze jen d. lacrymalis. Změna tato je podmíněna tím, že u hadů žlázy konjunktivalní podporují žlázy slinné při nasliňování kořisti, by mohla býti v celku pohlcena. Že jest tomu tak, dokazuje i ostatní účelné zařízení, totiž vytvoření pouze dolního kanálku slzného, ústění žlázy membranae nictitans (třetího víčka) přímo do kanálku a konečně uzavření vaku spo-jivkového na venek.
Vidíme tedy, že u všech B orném prozkoumaných tříd obratlovců totiž u amfibií, reptilií a ptáků jest zachován tentýž princip v původním založení kanálu slzného, totiž u všech těchto tříd povstává epithelová lišta rostoucí od epidermis do cutis v partii mezi okem a nosem, tedy v tomtéž místě, které »rýhou slzní* bylo pojmenováno. Kdežto tedy princip začátku kanálu slzného je u všech stejným, je oproti tomu značně různou velikost' zbujelé části budoucího kanálu, která povstává direktně tedy primárně oddělením lišty epithelové. Tak u amfibií vyvíjí se z lišty epithelové po její celé délce (tedy od jamky nosní až ku oku) jednoduchý ductus naso-
') Born: Morphologisches Jahrbuch, V. Band, 1879. "") Born: Morphologisches Jahrbuch, VIII. Band, 1883.
xxxx. ﻿lacrymalis a oba kanálky slzní. U ještěrky jest založení kanálu slzného jako epithelové lišty daleko kratší a sice v okrsku předního konce výběžku pro horní čelisť (na dolním okraji zduřeniny pro víčko), celá pak ostatní čásť vyrůstá sekundárně pučením po oddělení se lišty od epidermis. Tuto redukci původního založení na zevní kůži nutno přičísti změnám ve vytváření se nosu a záhy nastalému mohutnému vývinu očí. — Tak jest tomu též u hadů s tím pouze rozdílem, že zde primárně povstalý díl kanálu slzného ve formě zbujelé lišty nalézá se na očním konci rýhy slzné mezi naduřeninou víčkovou na výběžku pro horní čelist' a mezi výběžkem zevním nosním. U kuřete povstává právě jako u amfibií z lišty epithelové direktně jednoduchý kanál slzný a celý zadní kanálek. Přední kanálek povstává později pučením uvolněného pruhu epithelového.
U ssavců vývinu kanálu slzního věnoval pozornost prvý Ewetsky1) ve své práci o vývinu oka r. 1879. Po prozkoumání embryí telat na řezech frontálních dospěl ku přesvědčení, že vývin kanálu slzného děje se zde ne dle Bornova nálezu u amfibií, nýbrž dle starší hypothesy Coste-ho a Erdla, totiž překlenutím rýhy slzní. Tak byl by kanál slzný jen modifikovanou, od povrchu oddělenou rýhou slzní ovšeni ne jako dutá roura, nýbrž jako solidní provazec, který teprve později dostává lumen. Ve své později uveřejněné práci o vývinu kanálu slzního2) (r. 1888) a sice opět u embryí telat, změnil svůj náhled a potvrdil svými nálezy mikroskopickými úplně náhled Bornův, že totiž kanál slzní u ssavců povstává dle téhož typu jako u ptáků.
Na spodině rýhy slzní (která ústí u oka v rýhu kol oka — budoucí to vak spojivkový) počne bujeti epithel, čímž povstane pruh epithelový, který později oddělí se od spodiny rýhy a probíhá paralelně s rýhou. Jeho horní konec zůstává ve spojení s epithelem embryonálního vaku spojivkového, kdežto dolní přejde ve spojení s epithelem dutiny nosní.
Ewetsky prozkoumal též tři lidská embrya ve stáří 3 —5J/2 týdne a shledal téměř úplnou identitu co se týče vývinu kanálu slzného při srovnání vývinu téhož u ssavců. U člověka i ssavců povstává kanál proliferací buněk epithelových dno rýhy vystýlajících, které ve formě výběžku epithelového vnikají do hloubky mezi vazivo. Rozdíl spočívá pouze ve tvaru kanálu u člověka v prvé periodě vývinu. Kanál je zde totiž tenký, bez zvláštní spojky se spodinou rýhy.
L e g a l, 3) který zabýval se vývinem kanálu slzného též u ssavců a sice u embryí prasat, králíků a myší, přišel ku stejnému resultátu jako Ewetsky. Nalezl, že u embryí prasat počíná založení kanálu slzného jako
') v. Ewetsky: Beitráge zuř Entwickelungsgeschichte děs Auges. Archiv fůr Augenheilkunde, Band VIII. 1879.
"") v. Ewetsky: Zuř Entwickelungsgeschichte děs Thránennasenganges beim Menschen. Archiv fůr Ofthalmologie 34. Band, 1888.
') E. Legal: Die Nasenhohlen und der Thránennasengang der amnioten Wirbel-thiere. Morphologisches Jahrbuch, VIII. Band, 1883.
xxxx. ﻿lišta vrůstající na spodině rýhy slzní do vaziva, lišta ta se až na nejzažší konec u vnitřního koutku od epidermis oddělí a svým předním značné vzrůstajícím koncem spojí s dutinou nosní. Oddělený takto solidní pruh epithelový představuje pozdější ductus nasolacrymalis a horní kanálek slzný, kdežto dolní vypučí z kanálu, zůstává však, poněvadž nedosahuje volného okraje víčkového, neupotřebeným. Tvoření lumen začíná u oka a spočívá v dehiscenci buněk epithelových. — Stejný začátek kanálu slzného je u embryí králíků a myší.
K 611 i k ér1) ve své knize z r. 1884 dospívá po uvedení náhledu Costeho, Borna, Ewetskyho a Legala ku názoru, že u ssavců, ptáků a reptilií nalézá se pravda uprostřed a sice tak, že nejprve se uzavře rýha slzní a potom teprve zbují samostatně epithel na jejím dně.
Hertwig2) v učebnici o vývinu člověka a obratlovců zmiňuje se při vývinu kanálu slzného nejprve o náhledu Costeho na to o nálezech Borna, Legala, Ewetskyho a končí následovně: předložíme-li si otázku jak mohl kanál slzný původně povstati, tu musíme ho odvoditi od rýhy, kterou nejprve dostaly se ve spojení vak spojivkový a dutina nosní. Po-važujeme-li tedy ku př. u amfibií kanál slzný založený jako solidní, od epidermis vycházející lištu, pak nutno si vzpomenouti, že i v jiných případech původně rýhovité založení se objeví za zvláštních poměrů jako solidní lišta.
Gegenbaur3) (r. 1898) uvádí vznik odvodných cest slzných od integumentu. Epithelová rýha, táhnoucí se od oka k nosu, uzavírá se u amfibií ponenáhla v rouru ústící do dutiny nosní. Tak povstává ontogeneticky kanál slzný, který zajisté i fylogeneticky má za předchůdce rýhu, jejíž povstání jest vázáno na útvarné poměry krajiny nosní obličeje, zvláště pak na ústění dutiny nosní v dutinu ústní.
Cosmetatos4) v Recherches sur le developpement děs voies lacry-males (These de Paris 1898) prozkoumal znovu vývin cest slzných u prasete, králíka a člověka. Došel ku výsledku, který potvrzuje udání dřívějších autorů. Odvodně dráhy slzné vyvíjejí se u ssavců i u člověka proliferací buněk, které vystýlají spodinu rýhy slzní po celé její délce. Z proliferace povstává solidní provazec, který záhy se odlučuje od epiblastu a dostává později lumen. Dolení kanálek je pokračováním hořeního konce kanálu, kdežto hoření kanálek povstává (u prasete) pučením hořeního konce kanálu v tom místě, kde souvisí s povrchovým epithelem. U králíka jsou již od počátku oba slzné kanálky.
') K 611 i ker: Grundriss der Entwickelungsgeschichte děs Menschen und der hóheren Thiere 1884.
*) O. Hertwig: Lehrbuch der Entwickelungsgeschichte děs Menschen und der Wirbelthiere 1896.
*} Gegenbaur: Vergleichende Anatomie der Wirbelthiere. I. Band 1898.
4) Citováno dle referátu v »Ergebnisse der Anatomie und Entwickelungsge-schichtec z r. 1899 (Sehorgan-Kallius).
xxxx. ﻿Nussbaum1) přidává se na základě svých zkušeností získaných vyšetřováním embryí králíků ku náhledu Borna, Legala a Ewetskyho. Že je však potřeba dalšího doplnění sám uznává v následující větě: »Die Vorgánge, die sich abseits der Oberfláche bei der Bildung děs Thránen-nasenganges abspielen, kónnen selbstverstandlich nur an Serienschnitten voň Embryonen dieser Periodě gewonnen werden. Es liegen vereinzelte Beobachtungen schon vor, die aber mit Bezug auf eine kontinuirliche Reihe zu ergánzen sein werden.*
Janošík2) dle dosavadních nálezů uvádí, že kanál a vak slzný vytváří se na tom místě, kde po doteku laloku čelního s výběžkem pro horní čelist' prvního žaberního oblouku vytvořen mocný epithelový pruh. V něm vytvoří se brázdička slzná. Od epithelu této brázdičky bere původ vak, kanálky a kanál slzný buďto po způsobe žlábku, který se později uzavře, neb toliko vzrůstem pruhu epithelových buněk nejprve solidním, který později dostává lumen.
Z uvedené literatury poznáváme, že vývinem začátků odvodných drah slzných u ssavců zabýval se pouze Ewetsky a L ega l, jejichž pak nálezy jsou ode všech přijaty s větší neb menší jich modifikací. (Co se týče dalších změn v již založených odvodných drahách slzných, dovoluji si poukázati na práci Dr. Monesiho3) vydanou roku loňského.) —
Popis svůj začínám vyšetřením stadia, kde ještě začátky kanálu slzného vůbec nenalézám. Činím tak hlavně kvůli seznání tak zv. rýhy slzné a poměru oka ku jeho okolí. Jedná se o embryo as 65 mm veliké kde oko nepatrně vyčnívá nad ostatní niveau a kde na řezu nalézáme vytvořený z epiblastu váček čočkový na venek otevřený. Vzrůst obličeje pokročil tak, že výběžek pro horní čelist' z prvého žaberního oblouku spojil se vzájemným vzrůstem s výběžkem zevním nosním laloku čelního tak dalece, že pouze u oka se dosud nedotýkají. V místě srůstu těchto dvou laloků povstává rýha táhnoucí se od jamky nosní směrem nahoru k oku, rýha to ode všech za velice důležitou pro vývin kanálu slzného považovaná a »rýhou slzní* nazvaná. Ve stadiu zmíněném nalézáme tuto rýhu u jamky nosní mělkou, směrem však ku oku ponenáhla se zvětšující do hloubky i šířky, až konečně přechází u oka ve prohlubinu přibližně trojbokého hranolu, ohraničenou na své basi okem, po stranách pak nespojenými dosud uvedenými laloky. Na řezech vidíme v místech u oka mezi oběma laloky dosti hluboký zářez na venek široce otevřený, který záhy přechází směrem ku nosu v rýhu úplně mělkou.
Ve stadiu o něco málo starším, velikosti 6 07 mm nalézám tvar obličeje poněkud změněný vzrůstem laloku pro horní čelisť, laloku čelního a
') Nussbaum. Graefe-Saemisch, Handbuch der gesamten Augenheilkunde. 15. Lieferung. Entwickelungsgeschichte děs menschlichen Auges.
*) Janošík: Anatomie člověka. Část II. (1901).
*) M oné si: Die Morphologie der fótalen Thránenwege beim Menschen. Klini-sche Monatsblátter fůr Augenheilkunde, XLII. Jahrgang.
xxxx.
l ﻿oka samého, které něco více nad svoje okolí vyčnívá. Vzájemným vzrůstem sblížily se uvedené laloky i u oka, takže na embryu při prohlížení lupou nelze více rozeznati onu širokou prohlubinu, nýbrž pouze hlubokou (daleko však užší než u stadia předešlého) směrem ku oku se rozšiřující brázdu. Na řezu pak vidíme, že jedná se o stadium, kde váček čočkový jest uzavřený, dosud však ve spojení s epiblastem. Rýha slzní směrem ku jamce nosní mělká, za to však u oka následkem vzrůstu a sblížení se povrchu obou laloků značně hluboká, štěrbinovitě na venek otevřená. Při mikroskopickém vyšetření rýhy shledáváme epiblast jak na straně laloku pro horní čelist', tak na straně laloku čelního vytvořený ze dvou vrstev buněk kubických. Spodina, kde epiblast se ohýbá, jest ze dvou až tří vrstev buněk nad sebou.
Stadium III.   Ve  stadium tomto,   měřícím 7'47 mm, nalézáme váček čočkový uzavřený, s dutinkou uprostřed, souvisící na dvou řezech as 3 až 5 buňkami s povrchovým epiblastem (obr.  1.).   Při   mikroskopickém prohlížení dalších   řezů směrem   distál-ním shledáváme v  místech, kde z oka byla   zasažena   již  jen   nejspodnější vnitřní část, že epiblast výběžku pro horní   čelist'   přechází   hlubokým zářezem na epiblast na oko se táhnoucí. Oba povrchy jsou k sobě tak těsně přiloženy, že jen místy zůstává mezi nimi zcela nepatrná štěrbinka. Směrem ku čáře mediální ubývá na dal-                         Obr. 1. ších řezech   hloubky  tohoto   zářezu
až záhy přechází ve spodinu očního konce rýhy slzní, dosti hlubokou, přece však daleko otevírá se štěrbinovitě. Epiblast na straně oka jest vytvořen jednou vrstvou buněk kubických, na straně výběžku pro horní čelist' ze dvou vrstev buněk nad sebou. Na povrchu těchto epitheloyých buněk jsou velice zřetelný buňky epitrichia, tvořící jemnou blanku po celém epiblastu.
Ve zmíněném místě, kde oko již jen nepatrnou částí zasaženo, shledáváme, že epithelové buňky epiblastu výběžku pro horní čelist' vnikají hlouběji do mesoblastu tohoto výběžku a sice hlavně basalně uložené buňky. Zbujelé tyto epithelie ohraničují se ostře proti okolí, takže vytváří jakýsi čep do hloubky vnikající. (Tab. obr. 1.) Epithelové toto zbujení sledujeme na 6 za sebou jdoucích řezech (á 10 fi). Na tomto místě mají buňky sytě se barvící jádro na straně basální, ku povrchu pak epiblastu jsou jádra daleko menší, uložena ve světlém protoplasmatu. Uspořádáním tímto, jakož i svým ohraničením oproti okolnímu mesodermu stává se toto místo zbujelého epithelu velice charakteristickým. Místo toto nalézá se ne na basi ohybu epiblastu (s rýhou slzní nemá místo toto nic společného, neb
která je zde sice mělčí  než  uvedený zářez;   na venek
xxxx. ﻿nalézá se laterálné od ní), nýbrž uprostřed stěny tvořené epiblastem výběžku pro horní čelisť, spodina pak tohoto ohybu, jakož i — při stopování všech dalších řezů — spodina rýhy slzní zůstává úplně hladká, beze všeho byť i minimálního zbujení epithelu.
Stadium IV. Embryo velikosti as 7'87 mm. Při makroskopickém jeho prohlédnutí vidíme, že rýha slzní jest ve své přední části (u jamky nosní)
mělká, u oka hlubší; přechází pak zde v prohlubinku vnitř a dolů od oka se nalézající, budoucí to vak spojivkový. Při mikroskopickém vyšetření řezu zasahajícího čočku středem, shledáváme váček čočkový úplně oddělený od epiblastu. V čočce samé dosti veliká dutinka (obr. 2.). Ve krajině této přechází epiblast přes oko se táhnoucí na epiblast výběžku pro horní čelisť dosti širokým a mělkým záhybem. Na řezech směrem distalně mediálním přibývá hloubky uvedeného ohybu, takže stává se tento poznenáhla značně hlubokým, na řezech pak, kde z oka seříznuta jeho dolní vnitřní část', pozorujeme na stěně ohybu patřící k epiblastu výběžku pro
Obr. 2,
Obr. 3.
horní čelisť začátek lištovitého bujení epithelu do inesodermu, které možno sledovati na dalších 14 řezech (á 10 jt, obr. 3.). Toto zduření nalézá se opět ne na basi ohybu epiblastu, nýbrž na jeho stěně, jest však oproti dřívějšímu stadiu širším, takže^ zasahá o něco doleji ku basi. Uvedená lišta jest na své basi proti mesoblastu zakulacená a přesně ohraničená,
XXXX. ﻿na řezech dalších je něco širší se spodinou více rovnou, na řezu pak šestém vytváří dva zašpičatělé výběžky do mesodermu vybíhající. Buňky basální v těchto místech, hlavně ve špičce laterální jsou nápadně prodloužené, svým protoplasmatickým tělem hluboko vnikající do mesoblastu. Mediálně uložená špička zbujení epithelového jest více zakulacená, širší než dříve uvedená. Hrbolkovité toto rozdělení možno stopovati na třech řezech.
Celé čepovité zbujení ohraničuje se velice ostře oproti ostatnímu epithelu i mesodermu. Jádra jeho basálních buněk jsou více do délky protažena, tělo buněk vysoké, cylindrické, jich protoplasma hlavně ve středních partiích řezu světlejší; jádra ku povrchu čepu uložená jsou kulatější. Nalézáme as 4 vrstvy jader nad sebou, na šířku pak má zbujení 9—10 buněk vedle sebe uložených. Při silném zvětšení možno seznati, že na spodině čepu zasáhá plasma buněčné vláknitě do hloubky mezi buňky mesoblastické. Co se týče mesoblastu, shledáváme buňky jeho všady stejně hustě uloženy a to jak ve výčnělku pro horní čelist', tak i v laloku čelním. Nenalézáme ještě nikde shuštění pro příští chrupavku.
Srovnáme-li obě uvedená stadia, vidíme, že ve stadium druhém je čepovité zbujení po epiblastu se táhnoucí jednak delší (na 12 oproti 6 řezům o stejné tlouštce), jednak je na několika řezech rozdvojeno; konečně pak shledáváme, že postoupilo více ku basi ohybu, což vysvětlíme tím, že vzrůstem stala se lišta širší a sice právě uvedeným směrem.
Stadium V. Dlužno podotknouti, že jedná se o stadium jen něco málo větší, jak na řezu zasahujícího střed čočky lze postřehnouti, neb nalézáme zde dutinku ve čočce jen o něco málo menší než u stadia předchozího; mezi čočkou pak a epiblastem 2—3 vrstvy protažených buněk mesodermálních. Oko značněji vyniká nad ostatní niveau. Sledováním dalších řezů směrem distálním, v místech, kde ještě sříznuť pigment reti-nální z plochy, vidíme, že epiblast hlubokým zářezem přechází z výběžku pro horní čelist' na oko a že oba listy zde velice těsně k sobě přiléhají. Jen o několik řezů dále, kde již po sítnici není stopy, začíná z epiblastu výběžku pro horní čelist' vnikati epithelový čep do mesodermu a sice v postavení něco šikmém ku uvedenému epiblastu. Na dalších řezech stává se čep mohutnějším, širším, na své horní straně vniká několika buňkami hlouběji do mesodermu, čímž povstává opět jakoby malé rozdvojení čepu ve dva díly (obr. 3. a 5. text. a obr. 2. a 4. v tab.). Uvedený čep nenalézá se na spodině ohybu, nýbrž opět něco výše na stěně epiblastu. Na dalších řezech stává se čep něco tenčím, stále však souvisí s povrchovým epiblastem. Nápadnou je zde jeho spodina, která je silnější, jakoby kyjovitě naduřená, oproti daleko tenčímu spojení s epiblastem. (Tab. obr. 3.) Proti mesodermu jest přesně ohraničen a táhne se podél ohybu epiblastu směrem na stranu vnitřní (tedy k nosu) ku spodině očního konce rýhy slzní. Možno ho pak stopovati na 22 za sebou jdoucích řezech (á 10 fi),
xxxx. ﻿všude ve spojení s povrchem. Vidíme, že opět nalézá se zduření na témže místě, jako v stadiích předešlých, totiž na výčnělku pro horní čelisť a sice na jeho dolním okraji, v místech, kde vytváří se později zduřenina pro horní víčko, vnitř pak od oka spojivka vnitřního koutku očního.
Stadium VI. (obr. 4.) Ve stadium tomto chová váček čočkový jen malou štěrbinku pod povrchovým epithelem. Na řezu, kde oko již jen nepatrnou částí zasaženo, shledáváme, že na epiblastu výběžku pro horní čelisť povstává če-povité zbujení epithelu do hloubky a sice zřetelně oběma hrboly, znichž laterálně uložený je menší, Obr 4                             zašpičatělý, vnitřně uložený pak
daleko širší   se spodinou rovnou.
Mezi oba hrboly vniká mesoblast. Toto rozdvojení nalézáme as na 5 za sebou jdoucích řezech (álO^), v dalších pak zbývá pouze onen vnitřní čep, který záhy stává se užším a postupuje v mesoblastu volně na několika řezech směrem ku nosu (obr. 5.).
Obr. 5. (Kresleny jen význačné řezy.)
Stadium VIII. velikosti as 8'5 mm. Čočka až na nepatrnou štěrbinu plná. Na dalších řezech objeví se epithelová proliťerace opět na straně epithelu výčnělku pro horní čelisť, tedy epithelu konjunktivy dolního víčka. Proliferace tato začíná dvěma výběžky, které na prvém řezu jsou odděleny, na třech dalších řezech těsně jsou k sobě přiloženy a přechází dále v jediný pruh epithelový. Tento čep souvisí na 4 řezech s povrchovým epithelem široce, na dalších řezech jest spojení jen úzké.
Stadium IX., velikosti as 9 mm. Při makroskopickém prohlížení partie hlavy nás zajímající shledáváme lalok čelní i výběžek pro horní čelisť ve značně pokročilém vyvinutí, takže rýha na dotyku těchto laloků od nosu
xxxx. ﻿11
k oku se táhnoucí je zde téměř vyhlazena, vyznačena pouze mírnou pro-láklinou, známka to, že oba laloky spolu již po celé délce dotyku splynuly. Pouze těsně u oka je tato rýha něco hlubší a přechází zde ve pro-hlubinku vaku spojivkového na vnitřní a dolní straně od oka se nalézající. Oko značně prominuje na venek, nad ním zcela patrné zduření pro horní víčko, kdežto pro víčko dolní zduřeninka zcela nepatrná.
Na řezu vedeném středem čočky úplně buňkami vyplněné, v tomtéž místě jako v předchozích stadiích, totiž kde sítnice oka jen již z plochy jest zasažena, vidíme na laloku pro horní čelist', tedy v místě již makroskopicky (hlavně lupou) viditelné prohlubinky vaku spojivkového, začátek zbujení epithelového do mesoblastu směrem ku nosu. Při sledování tohoto zbujelého čepu směrem distálním vidíme, že již na 5. řezu stává se mohutnějším v šířce 10 —12 buněk nad sebou. Spodina jeho jest zakulacena, přesně od okolního mesoblastu ohraničená. Na dalších řezech vybíhá čep hlouběji do mesodermu a jest možno na něm opět konstatovati již u předešlých stadií zmíněné rozdvojení. I uspořádáním buněk dělá čep dojem, jakoby sestával ze dvou těsně k sobě přiléhajících dílů, z nichž laterálné uložený jest kratší a něco tenčí. Celé toto na řezu čepovitě se jevící zduření epithelu možno sledovati ve spojení s povrchovým epiblastem na 22 řezech, načež pak pokračuje ze spodiny tohoto čepu pučící pruh epithelový úplně volně směrem ku nosu a sice na 18 dalších řezech, kdež pak slepě přestává. Právě jako ve stadiích předešlých i zde zbujela lišta epithelová na svém začátku pod okem nalézá se téměř uprostřed na stěně ohybu epiblastu, ne tedy na spodině ohybu, kterým epiblast na oko přechází a tak hlubokou vchlípeninu tvoří (podmíněnou jednak vzrůstem výběžku pro horní čelist', jednak a to hlavně vzrůstem oka). Zde pak směr zbujelého čepu je něco málo šikmým ku straně vnitřní, přechází však poznenáhla (tím, že ubývá hloubky vchlípeniny pro vak spojivkový) ku spodině záhybu epiblastu konjunktiválního, při čemž stává se směr znenáhla více šikmým as pod úhlem 45° (směrem ku nosu), až konečně v místech doteku laloku čelního s výběžkem pro horní čelist' nalézá se zbujely pruh direktně na spodině epiblastu doteku uvedených laloků, kdež však velice záhy přestává. Můžeme tedy říci, že zbujela lišta epithelová z epiblastu horního vnitřního okraje výběžku pro horní čelist' dostává se vzájemným vzrůstem laloků na spodinu ohybu, který odpovídá nejproximalnější části rýhy slzní. Dlužno ještě podotknouti, že čep na své basi je daleko mohutnějším a že se z něho vytváří pruh epithelový, volně se táhnoucí směrem ku nosu.
Tento zdánlivě velice komplikovaný poměr zbujelého pruhu a jeho souvislosti s epiblastem možno nejlépe vystihnouti jednak na přesných voskových modelech, konstruovaných dle methody B oř no vy, jednak i sledováním změn ve tvaru obličeje vájemným vrůstem laloku čelního a výběžku pro horní čelist! při slabém zvětšení. Prohlížíme-li modely všech dosud popsaných stadií vidíme, že v prvé době, kdy ještě není
xxxx. ﻿12
žádného zbujení pro vytváření se odvodného aparátu s l z-ní ho, jest mezi lalokem čel ním avýběžkem pro horní čelist' v místě jich splývání dosti hluboká rýha, probíhající od jamky nosní směrem k oku, kde ztrácí se v hluboké prohlubině. Při dalším vzrůstu uvedených laloků a oka samého rýha slzní se stává čím dále mělčí, rovněž uvedená prohlubina na vnitřní straně oka (v mí stě pozdějšího vnitřního koutku) stává se plošně menší, za to však těsnějším přiložením horního okraje výběžku pro horní čelisť a vzrůstem oka povstává hluboká vchlípenina epiblastu, na níž bujením epithelu vzniká prvý začátek kanálu slzného. Zbujení pak epithelové pokračuje stejným krokem se vzrůstem laloku až do určité doby, která právě j est označena posledně popsaným stadiem, neb od tohoto počínaje začíná šířky spojení s epiblastem u bývati a roste pouze basis popsaného zbujení dále směrem ku nosu jako volně probíhající pruh epithel o vy.
Stadium IX. (Velikosti as 9'15 mm.} Poměry zde v celku stejné. Na začátku epithelového zbujení jest zřejmě opět viděti rozdělení mesoblasti-ckými elementy na dva výběžky, z nichž laterální jest 'menší nežli mediální. Výběžky tyto sice již na dalším pátém řezu splývají, zachovávají však ještě na několika řezech znatelně dvojitou oblou spodinu. V následujícím řezu vidíme jenom čep jeden, sahající do hloubky, který záhy se oddělí od povrchového epithelu a postupuje v mesoblastu úplně volně směrem ku nosu (na 22 řezech). Končí slepě. Na výstelce dutiny nosní není viděti žádné dosud proliferace, která by snad proti onomu epithelovému volnému pruhu vedla. Mesoblast kolem dutiny nosní i uprostřed laloku mohutně zhuštěný.
Stadium X. (Velikost as 9'30 mm} Dlužno znovu připomenouti, že směr řezu veškerých dosud uvedených jakož i dále popisovaných stadií jest stále týž a sice jak na přiloženém schématu naznačeno (obr. 6.). Při prohlížení makroskopickém, hlavně však lupou, krajiny oční shledáváme nad okem patrně již vyznačenou zduřeninu pro horní víčko, pod okem však zduřeninu nepatrnou. Na vnitřní straně oka dosti široká prohlubina vaku spojivkového vnitřního koutku očního (obr. 7. str. násl.). Na řezu, kde oko zasaženo v dolní polovici a sice hluboko pod čočkou, takže sítnice zříznuta již jen z plochy, vidíme v hořením vnitřním okraji výčnělku pro horní čelisť, skupinu zřetelně od mesoblastu se lišících buněk epithelových. Mezi nimi a epithe-Obr. 6.                   lem konjunktiválním nalézá se dosti široký
xxxx. ﻿13
pruh buněk mesoblastických. Tento shluk buněk stává se v dalších řezech prodlouženým a sice parallelně ku průběhu ohybu konjunktiválního, zůstává stále ve stejné vzdálenosti od povrchového epithelu a možno jej stopovati na 10 řezech. Na příštím řezu přechází mírným zmohutněním v basi zbujelé lišty epithelové, souvisící s povrchovým epithelern. Toto spojení nalézá se jako u všech předešlých stadií na epiblastu výběžku pro horní čelist?, totiž na vnitřní ploše epithelu konjunktivy vnitřní části víčka dolního. Na dalších řezech možno konstatovati opět rozdvojení spodiny čepu ve dva výčnělky, mezi něž vniká mesoblast. Spojení epithelového pruhu možno sledovati pouze na 6 řezech, vidíme tedy, že oproti dřívějšímu stadiu spo-
/
Obr. 7.
jení s povrchovým epithelem značně ubylo. V dalším průběhu postupuje solidní pruh epithelový volné do mesoblastu směrem ku nosu, stává se brzo značně tenčím a končí (na 59. řezu) slepě. Kol dutiny nosní značné zhuštěný mesoblast.
Z uvedeného seznáváme, že původní mohutná prolife-race z epiblastu výběžku pro horní čelist (a sice jeho horní vnitřní části) nalézá se natémže místě, spojení však její s povrchem není více v tom rozsahu jako u stadií předešlých, stále však na onom prvotním místě — nyní již možno říci — na vnitřní části spojivky dolního víčka. Ze zduřelé
XXXX. ﻿14
spocliny tet o proliferace p o stupuj e do meso bi astu moh ut ný pruh epithelový, jednak směrem ku nosu (pod úhlem as 45° k u stěně konjunktivální nakloněný) jednak tenčí pruh do m e-sodermu naduřeniny pro dolní v íčko a sice parallelně sepi-thelem konjunktivy dolního víčka jako základ budoucího dolního kanálku slzného.
Stadium XI. (Velikost asi 9'76mm.) Při popisu řezu ve směru proximo-distálním nalézám v místě, kde sítnice v oku zasažena z plochy, v meso-blastu výběžku pro horní čelisť skupinu epithelialních buněk (jak ve stadiu předešlém), kterou lze rozpoznati jako volně se táhnoucí pruh epithelový na 13 řezech. Na řezu dalším přechází ve spojení s onou mohutnou pro-liferací od povrchového epiblastu, která na tomto místě tvoří mohutný čep, který shledávám ve spojení s povrchovým epiblastem pouze na třech řezech pruhem jen tenkým, jakoby zaškrceným. Dále pak pokračuje onen mohutný epithelový pruh úplně volně od mesoblastu k nosu. V místech uvedeného spojení s povrchovým epithelem vidíme laterálně od zmíněného čepu uložený menší proliferující čep v souvislosti s povrchem, který jen na několika řezech se dá sledovati a odpovídá v dřívějších stadiích uvedenému laterálnímu výčnělku zbujelé epithelové lišty. Stopujeme-li pruh epithelový směřující volně ku nosu, vidíme, že z počátku (totiž v místě, kde stal se na řezu volným, tedy není více ve spojení s povrchovým epithelem) tvoří útvar ovální, oddaluje se poznenáhla od povrchu, stává se kulatým a dostává v dalších řezech polohu skoro kolmou ku epithelu konjunktiválnímu. V tomto místě nastává rozdělení pruhu ve dvě části, z nichž mohutnější směřuje jako solidní volný válec ku nosu (končí slepě), druhá jen na třech řezech patrná a daleko tenčí postupuje ku ohybu konjunktiválnímu, směrem ku vnitřnímu koutku očnímu.
Vidíme tedy, že v tomto stadium z původního pruhu epitheliálního začíná se sekundárně vytvářeti pruh epithelový směřující ku víčku hornímu.
Stadium XII. (Velikost as 9 93 mm.) Ve stadiu tomto pruh epithelový do dolního víčka rostoucí, tedy budoucí to kanálek dolní je něco delší (možno jej sledovati na 18 řezech), rovněž však v předešlém stadiu popsaný pruh směřující ku víčku hornímu jest značně delším, tak že jej možno sledovati na 10 za sebou jdoucích řezech. Spojení s povrchovým epithelem lze sledovati na třech řezech a sice jenom slabým již proužkem epithelovýrn. Pruh směřující volně k nosu, budoucí to ductus nasolacry-malis, končí i v tomto stadiu slepě v mesoblastu. Zhuštěné buňky meso-blastické kol dutiny nosní svým uspořádáním mají tvar buněk chrupav-kových.
Z obou posledně popsaných stadií seznáváme, že původní mohutná proliferace od hoření vnitřní části výběžku pro horní čelisť, ze které povstal solidní válcový útvar postupující směrem 'na stranu vnitřní, totiž k nosu, stává se poznenáhla daleko slabší. Na místě pak nejprvnějšího za-
XXXX. ﻿15
čátku bujení, kde pruh epithelový stále dosud zůstává ve spojení s povrchovým epithelem, povstává z uvedeného pruhu nová proliferace epithelová, totiž základ pro kanálek víčka dolního; něco pak dále směrem dolů dovnitř, tedy blíže koutku vnitřnímu, povstává z pruhu proliferace nová, budoucí to kanálek pro víčko hoření. Mezi těmito odstupy obou kanálků, nalézáme společnou část (a sice dosti mohutnou) solidní ho pruhu epithelového, která po odstupu budoucího kanálku hořeního pokračuje jako ductus naso-lacrymalis ku nosu a končí dosud slepě. (Srovnej schematické obrázky. Obr. 8.)
Obr. 8.
Nebudu dále popisovati jednotlivá stadia těsně za sebou sledující neb zůstává v celku další postup vývinu odvodných drah slzných týž, s tím pouze rozdílem, že vzrůstají více do délky a sice jak kanál sám tak i kanálky slzné. Spojení s povrchovým epithelem dosti záhy přestává (na embryu velikosti as 11 mm), takže je nyní, jak ductus nasolacrymalis, tak i kanálky slzné a mezi nimi ležící partie pruhu epithelového úplně volná, Kanálky i kanál končí ještě po dlouhou dobu slepě. Část epithelového pruhu mezi oběma tenkými pruhy pro kanálky slzné, stává se něco mohutnější. Celé pak toto založení drah slzných dostává se dalším vzrůstem (směrem nahoru dovnitř) horního vnitřního okraje výběžku pro horní čelisť čím dále tím více na stranu vnitřní, až konečně ocitnou se na svém pozdějším trvalém již místě, totiž u vnitřního koutku očního, kol něhož ohýbá se čásť pruhu epithelového, ležící mezi odstupy pruhů epithelových pro kanálky slzné. Posouvání toto dá se dobře sledovati na embryích velikosti 11—14'25 mm, kdy nalézáme dráhy slzné na svém správném místě. (Obr. 8. 4.náčrt.) Poměry tyto velice jasně vynikají na zhotoveném modelu, který zároveň ukazuje, že koutek vnitřní je již úplně ohraničen a sice jednak víčky se strany dolní a horní, jednak nosem se strany vnitřní. Oko velice značně prominuje nad okolí. — Dlužno ještě podotknouti, že ona nepatrná čásť proliferace epithelové uložená od počátku jako onen laterální výběžek, stále se dá sledovati jako malý, samostatný proužek epithelový, uložený těsně ku pruhu epithelovému pro víčko dolní. V pozdějších pak stadiích nelze ji více konstatovati.
Při stopování dalších větších embryí shledáváme, že kanálky slzné postupují vzrůstem ku okraji víčkovému, kanál pak slzný ku dutině nosní. Nejen však na délce nýbrž i na tlouštce jim poznenáhla přibývá a pouze partie ležící u vnitřního koutku očního, budoucí to vak slzný, mezi od-
xxxx. ﻿16
stupem kanálků a kanálu zůstává stále ještě úzkou, snad jen nepatrně zvětšenou oproti dřívějším stadiím. Není tudíž třeba popisovati všechna stadia těsně ve vzrůstu za sebou a přecházím ku popisu embrya velikosti 17 mm, které při prohlížení lupou je tak dalece vyvinuto, že končetiny na svém konci jsou rozšířeny (jednotlivé prsty slabě naznačeny), nos značně vzrostlý do předu, oči nápadně prominující, obrysy víček ostré. Nad okem jakož i u nosu 'jsou znatelný počátky sinusových vlasů (tak zv. vlasy hmatové). Na řezu, kde oko říznuto středem, vidíme víčko horní i dolní do V3 vyvinuté, rohovka z větší části hotova, na čočce z předu i ze zadu membrána vasculosa lentis, ve sklivci složeném z velice řídkých vlákenek množství cév. Pigment retinální v krajině příštího řasínkového tělesa zmo-hutnělý. Svalstvo orbity již dobře vyvinuto. Konjunktiva bulbu u vnitřního koutku očního vyklenuje se do vaku spojivkového, epithel na této vydutině zbujely, mesoderm pod ním značně zhuštěný. Je to prvý začátek plicae semilunaris č. palpebrae tertiae. Na konjunktivě víčka horního a sice na straně temporální nalézáme mohutnou vchlípeninu do mesoblastu jako prvý začátek žlázy slzní. V tomto stadiu vidím nápadné ztluštění všech odvod-ných cest a sice jak kanálků tak i kanálu a vaku slzného. Stavba těchto drah jeví se všude dosud jako solidní epithelové válce. Nosní konec ductus vasolacrymalis dosahuje až k epithelu dutiny nosní, od něhož je oddělen nepatrným proužkem mesodermu. I tento konec je ještě solidní, nevykazuje dutinu, pouze střed válce je daleko světlejší nežli periferie. A právě jak nosní konec kanálu nososlzného nedotýká se epithelu dutiny nosu (Tab., obr. 5.), tak i oba kanálky slzné nespojily se dosud s epithelem konjunktivy víček, ač již těsně k němu se přiblížily. (Tab. obr. 6.)
Ve stadiu o něco starším (velikosti 18Y2 mm} nastalo prvé spojení kanálků slzných se spojivkou a sice na velice úzkém místě, rovněž i kanálu slzného s epithelem dutiny nosní. Průměr kanálku dolního jest daleko větší nežli horního. Saccus lacrymalis, tedy ona obloukovitě uložená část' pruhu epithelového u koutku vnitřního, stal se následkem zmohutnění obou kanálků, které pod ostrým úhlem se v něm spojují, nápadně krátkým, — Ve vnitřním koutku na konjunktivě, kde jest založena palpebra tertia, nalézám proliferaci epithelu do mesodermu podél bulbu se táhnoucí, prvý to začátek tak zv. žlázy Harderovy. Vidíme, že povstává žláza Harde-rova něco málo později nežli žláza slzná.
Co se týče epithelií celé slzné dráhy, jsou tyto v tomto stadiu uspořádány tak, že na povrchu nalézáme epithelie cylindrické s dlouhým tělem ku centru směřujícím, uvnitř pak jsou epithelie různě formované, velice světlé. Všude však dosud vyplňují celý válec.
Na embryu velikosti 21 mm, kde víčka již ze tří čtvrtin jsou vyvinuta, končí oba kanálky na konjunktivě víček ve vyvýšenině (Tabulka, obr. 8.), která později dostává lumen a zove punctum lacrymale. Ductus nasolacry-malis probíhá mezi stěnou kostní a chrupavkou, podél této až daleko ku špičce nosní, kdež teprve spojí se s epithelem dutiny nosní (Tab. obr. 7.).
xxxx. ﻿17
— Začátky jakoby tvoření se lumina je možno postřehnouti dříve v kanálku dolním než v ostatních cestách odvodných. Tu pak centrálně uložené buňky chovají hojné vakuol, jakoby plasma rozplývalo, jádra jsou daleko menší a nebarví se tak distinktně. Vlastní však lumen není možno ani v tomto stadiu nikde nalézti. To tvoří se u embryí něco starších, kde víčka jsou již úplně vyvinuta. Detailní pochod vytváření se dutiny v odvodných cestách slzných hodlám popsati v práci pozdější. Nyní mohu jen uvésti, že pochod tento odpovídá v celku nálezu popsanému Ewetským. *)
Tím vyčerpal jsem úkol svůj, poukázati na vytváření se odvodných drah slzných u sysla, neb další změny takto založených možno říci již vyvinutých drah spočívají jednak ve vytváření se lumen, jednak v dalším jejich zmohutnění. Dlužno jen ještě podotknouti, že vytvoření se lumen začíná nejprve v dolením kanálku slzném (který zůstává i u dospělého zvířete nápadně velikým) (obr. 9.) pak teprve na různých místech kanálu samého. Velikost' doleního kanálku předčí značně kanálek hoření, ba vyrovná se úplně tlouštce ductus nasolacrymalis. Za to však saccus lacrymalis zůstává poměrně i u dospělého zvířete dosti malým.
Obr. 9.
Resumé.
I.  Prvé začátky odvodných drah slzných u sysla (Sper-mophilus citillus)   vytvářejí   se v době,   kdy   váček čočkový právě se   oddělil   od   povrchového   epiblastu.    V   této   době jest rýha slzná vesvé přední části až nanepatrnou prolák-linu vyhlazena apouze uoka tedynasvém očním zakončení vy zn ačena.
II.  Začátky tyto   v podobě bujení   epithelu   nalézají se na epiblastu horního vnitřního okraje  výběžku   pro horní čelisť,  v místě pozdější   konjunktivy   dolního   víčka   a sice jeho nejvniternější části.
III.  Tato proliferace   epithelu   vytváří se   na stěně a ne na spodině   ohybu   epiblastu,   dostává   se   dalším vzrůstem směrem kunosu ažnabasis očního konce tak z v. rýhy slzné.
IV.  Proliferací epithelu povstává  lišta   na své basi da-
') v. Ewetsky: Beitráge zuř Entwickelungsgeschichte d. Auges. Archiv f. Augen-heilkunde, VIII. Band.
Rotpravy: Roč. XIII. Tř. II. Č. 40.                                                                                 2
xxxx. ﻿18
leko mohutnější, která při dalším vzrůstu odděluje se jednak od povrchového epithelu, jednak pokračuje jako solidní válcový pruh směrem ku nosu.
V.  Lišta   tato   zůstává   dlouho  ve   spojení   v   původním místě počátku   bujení   epithelového   s   povrchovým   epibla-stem   (konjunktivou   doleního   víčka)   hoření ho   vnitřního okraje výběžku pro horní čelisť.
VI.  V místě tomto začne bujeti zespodiny lišty epithe-lový   pruh   — budoucí   to   kanálek   dolení   —   směřují čí ku víčku dolnímu.
VII.  Něco dále ku koutku vnitřnímu začne o   něco málo později z epithelového pruhu směřují čí ho k nosu nová pro-liferace pruhovitá — budoucí to kanálek hoření — ku víčku hornímu.
VIII.   Z části   pruhu   epithelového   mezi   odstupy   obou kanálků vytváří se sace u s lacrymalis
IX.  Epithelový   pruh   volně   v mesoblastu   uložený a rostoucí směrem   ku nosu  jest   příští   ductus   nasol aery malis.
X.  Po založení veškerých částí od vod ného aparátu slzného   přestává   úplně   spojení   s   povrchovým   epiblastema dalším   vzrůstem  výběžku   pro   horní   čelisť,   zejména   jeho hoření ho  vnitřního   okraje   směrem  nahoru  dovnitř   posunuje se (passivně) celé  toto založení   odvodných   drah slzných do koutku vnitřního  až dostává  se   konečně v definitivní sv é mí st o.
XI.  V téže době,   kdy  dosahují   kanálky   slzné epithelu konjunktivy víček,   dosahuje i kanál slzný epithelu dutiny nosní.
XII.  Lumen objeví se nejprve   v kanálku   dolním  později na různém místě v kanálu samém.
XIII.  Vak slzný zůstává   oproti   kanálkům a kanálu   slznému dosti malým.   Kanálky ústí do něho každý zvlášť pod   ostrým   úhlem.   Kanálek  dolení je   daleko mohutnějším nežli hoření.
XIV.   Žláza   slzná   vytváří   se   z  epithelu   konjunktivy víčka horního dříve, než nastalo spojení kanálku sepi-thelem   konjunktivy.   Žláza   Harderská   vytváří   se   o   něco málopozději   předešlé   po  založení   membranae   n i c t i-t a n t i s.
Z uvedeného lze seznati, že začátek odvodných drah slzných u popsaného druhu ssavce nevzniká na dně tak zv. rýhy slzní, nýbrž na stěně epiblastu hořeního vnitřního okraje výběžku pro horní čelisť v tomtéž místě, ve kterém i u ještěrky dle Borna prvý začátek odvodných cest
xxxx ﻿l
19
slzných povstává. Primárně založená část pro odvodné cesty slzné je malá a odpovídá pozdějšímu vaku slznému, z ní pak sekundárně povstávají oba kanálky a kanál slzný.
obrazců
Veškeré obrazce jsou fotografovány při Reichert obj. 4, ok. 3. Obr. 1. První počátek   pro   kanálek   slzní;   na epiblastu   výčnělku   pro   horní  čelisť
nalézá se zduřenina epithelová.
Obr. 2. Zduřenina epiblastu na počátku první proliferace epithelové. Obr. 3. Z téhož praeparatu  místo,  kde lišta  zbujelého  epithelu  přechází na spodinu,
vytváří kyjovitou naduřeninu. Obr. 4. Zdvojení se epiblastického zbujení.
Obr. 5. a 6. Řezy  z téhož   embrya.   Obr. 5.   dolní  kanálek  dostoupil  až  ku  samému epithelu konjuktiválnímu, ale není ještě ve spojení.
Obr. 6. Ductus nasolacrymalis nalézá se již u samého epithelu dutiny nosní, ale ještě s tímto nesouvisí.
Obr. 7. a 8. Řezy z téhož  embrya.    Caniliculus  dolního  víčka  prostoupil  a  spojil  se s epithelem konjunktivy (obr. 8.).
Obr. 7. Ductus nasolacrymalis již ve spojení s epithelem dutiny nosní. Vniká do této v ostrém oblouku.
xxxx ﻿* ﻿DR. MATY s: O VÝVINU CEST SLZNÝCH.

J    RKJSKK   KOT.
ROZPRAVY   ČESKÉ   AKADEMIK   TŘÍDA   II.   ROČ.   XIII.   ČÍS.   40. ﻿*"
