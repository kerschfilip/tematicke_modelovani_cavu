"","x"
"1"," ﻿ROČNÍK XII.
TŘÍDA II.
ČÍSLO 9.
O původu pohlavnosti u rostlin.
Napsal
L. J. Čelakovský.
(Předloženo  dne   16. ledna 1903.)
Obojpohlavnost (hermaphroditismus) jest v rostlinstvu stejně jak různo-pohlavnost (unisexualismus), u vyšších, jevnosnubných rostlin pak ještě více rozšířena. Uznávajíce vývoj rostlinstva dle descendenční theorie za vědeckou pravdu, musíme se tázati, který z obou způsobů pohlavnosti jest prvotnější, t. j. zdali povstaly rostliny jednopohlavné z obojpohlavných neb tyto z oněch. Že genetický poměr mezi nimi býti musí, tomu svědčí ta okolnost, že v témže rodu nezřídka druhy obojaké i různopohlavné, a v téže farnilii rody obojích kategorií nalézáme.
Tato zajisté závažná otázka nebyla posud důkladněji v úvahu vzata, ačkoli někteří autorové více méně zřejmě na ni naráželi. Co na př. Sachs o sexualitě rostlin v učebnici své vykládá, l zdá se nasvědčovati tomu, že jednopohlavnost má za odvozenou, později povstalou vlastnost. Ohledně květů jevnosnubců též já jsem se zastával názoru, že hermafroditismus jich jest původnější, květy různopohlavné že jsou výsledkem redukce.*)
Naproti tomu Delpino, na slovo vzatý badatel v biologii květů, v delším pojednání: Funzione nuziale e origine dei sessi (Rivista di scienze biologiche II. 1990) hledí dokázati, že různopohlavnost jest prvotní jak v říši rostlinné tak i živočišné. Rostlinstvo však jest i dle doznání Delpina mnohem přístupnější vyšetření této záhady než živočišstvo, hlavně proto, že známe souvislost v postupu jednotného jeho vývoje, kdežto hlavní skupiny neb tlupy živočišstva velmi isolované býti se jeví. Možná pouze k tomu poukázati, že obojpohlavnost vedle různopohlavnosti nejvíce mezi nižšími typy se vyskytuje, mezi nejvýš vyvinutými, jako jsou obratlovci, téměř úplně se postrádá (několik ryb obojpohlavných jako Scrranus scriba L. vyjímaje).
*) Uber den phylogenetischcn Entwickelungsgang der Blúthe II. str. 73. Věstník kr. české spol. nauk 1900.
Rozpravy:  Roč.  XII.   Tř.  II.   Č.  o.
IX. ﻿Závěrek z toho však není jistý. Na snadě jest sice domněnka, že oboj-pohlavnost, u nižších typů ještě zhusta zachovalá, byla původnější, že však s vývojem výše sáhajícím ustoupila všeobecněji dokonalejší jednopohlav-nosti. Avšak s druhé strany mohlo by se namítati, že jest také možná, že prvotní různopohlavnost, u nižších zvířat sem tam z příčin životních, třebas nedosti jasně známých, byla zaměněna hermafroditismem, kdežto ve vyšších skupinách, jako jsou obratlovci, jakožto jim přiměřenější, téměř výhradně se zachovala.
Obraťme tedy zřetel svůj přede vším k rostlinstvu, jehož pohlavní poměry a zařízení jsou jednak rozmanitější, jednak průhlednější. Máme tu k disposici fakta trojího druhu, tři cesty, které, povedou-li všecky k témuž cíli, zabezpečí velice pravdivost výsledku, k němuž přivádějí. Tyto tři prameny možného poznání jsou: 1. Princip ponenáhlého, stupňového zrůzňo-vání fylogenetického, 2. sledování pohlavnosti veškerou stupnicí rostlinstva, 3. důsledky biologického významu pohlavnosti.
I. Čemu učí   princip stupňovaného  zrůzňování?
Jedním z nejdůležitějších pochodů vývoje a pokroku fylogenetického jest zrůznění (differencování), což již Nágeli ve svýcfi »zákonech fylogenetic-kých* náležité vytknul a o čemž též v mých Rozpravách o Darwinově theorii (část 3.) dočísti se možná. Též pohlavnost rostlin vyvinula se stupňovaným různěním se buněk rozplozovacích. I můžeme vznik pohlavnosti velmi dobře sledovati ve třídě řas. Prvotní rozplozování nejprimitivnějších organismů rostlinných bylo čistě nepohlavní a jsou posud některé nízko stojící řasy známy, které jen nepohlavními buňkami se množí (jako některé jednobuněčné Protococcacey v širším smyslu slova, všecky Cyanophycey a j ). Mnohé řasy vedle pohlavního rozplozování mají též množení nepohlavní, které se děje buňkami pohyblivými: rejdivými výtrusy čili zoosporami. Tyto jsou pro seznání původu dokonalé pohlavnosti rostlin nejvíce důležitý, od nich třeba vycházet.
1. Zoospory jsou buňky nahé (bezblanné), pouze z plasmy a jádra se skládající, tvaru často hruštičkovitého, někdy v zobákovitý konec po-vytáhlé, zřídka dokonale kulovité, různým počtem bičíkovitých brvek opatřené — nejčastěji dvěma, zřídka 3, 4 neb větším počtem, neb naopak jedinou brvou — které na tenčím konci neb postranně pod ním sedí a pohyb zoospor zprostředkují. Zoospory tvoří se ve zvláštních buňkách: zoosporan-giích, výtrusnicích, buď jen jedna z celého obsahu výtrusnice (na př. Oedo-goniceae) aneb četnější opětovaným rozdělením protoplastu jejího. Vyniknuvše roztrženou neb zděrkovatěnou blanou výtrusnice, rejdí nějakou dobu, často velmi rychle, až konečně se uklidní, zaokrouhlí a vlastní blanou obklopí, stanouce se buňkami vegetativními. U řas jednobuněčných čeledi
IX ﻿Protococcaceí tato buňka ještě roste a pak přímo zas se stane zoospor-angiem.
Tážeme-li se, jak přišly řasy jakožto rostliny, ježto se jinak nedostatkem volného pohybu vyznačují, k buňkám s pohyblivostí téměř živočišnou, dávají nám odpověď Flagellaty, prvoci jednobuněční, povahy více živočišné, kteří se s rejdivými výtrusy jak tvarem tak složením podstatně shodují. Ony se množí dělením a mohou také za jistých okolností přejíti do stavu nepohyblivého, při čemž se obdají blanou, encystují se. Z cysty opět vystoupí týž prvok anebo několik pohyblivých prvoků, jestliže v cystě nastalo rozdělení ve více buněk (na př. u Eugleny). Rozdíl mezi některou Protococcaceí a mezi encystujícím se Flagellatem jest toliko ten, že Fla-gellat v úplné dospělosti a na výši svého života jest ve stavu pohyblivém, stav jeho nepohyblivý v cystě jest více nahodilý, kdežto buňka řasy toliko v mladistvém, takořka embryonálním stavu jest rejdivá, v dospělosti jest buňkou klidnou, vegetativní.
Z toho všeho třeba soudit, že první rostliny, jednobuněčné jisté řasy povstaly z nějakých Flagellat skrácením stadia pohyblivého a jeho obme-zením na dobu prvního mládí, pak povýšením původní cysty na vegetativní buňku rostlinnou. V dalším postupu fylogenetickém první vegetativní buňka začala se dělit vegetativně, příhrádečně, čímž povstaly rostliny mnohobuněčné, na nichž teprva z buněk pozdější generace vyvinují se zoo-sporangie.
2. Buňky rejdivé, o nichž posud řeč byla, jsou nepohlavní. První krok k řádné pohlavnosti stal se dynamickým zrůzněním těchto buněk, jímž povstaly gamety, buničky spájivé, rovněž pohyblivé, brvité a vůbec zoosporám nepohlavním namnoze úplně podobné, toliko drobnější, které po dvou se přitahují, k sobě se přikládají a poznenáhla splývají čili se spájejí v jednu buňku, zygosporu, počátek to nového jednotníka. Toto splývání dvou buněk za účelem zplození nového jedince rná rozhodný ráz pohlavnosti, ale jest to pohlavnost nižšího stupně, jelikož jsou spájející se buňky stejného tvaru, stejné pohyblivé, leda jen nepatrně ve velikosti rozdílné. Že jsou obyčejně menší než nepohlavní zoospory, toho příčina jest, že povstávají ve své výtrusnici (gametangium) po víceronásobném rozdělení plasmy a tedy ve větším počtu, anebo, když jednotlivé v gametangiu se tvoří (na př. u Coleochaete), že gametangium to jest menší než výtrusnice nepohlavní.
Že rejdivé gamety (planogamety) povstaly pohlavním zrůzněním z ne-pohlavních zoospor, s nimiž často na téže rostlině, ač v jiné době se objevují, nemůže býti pochybno; pročež je Pringsheim také nazval zoospo-rami sexuálními.*)
*) Proti tomu názvu Delpino brojí, jsa toho mínění, že planogamety nepocházejí z přeměny zoospor, nýbrž oboje že povstaly od sebe nezávisle z Flagellat neb z Volvo-cineí. To však není správné, poněvadž v různých přirozeních skupinách i menších
IX. ﻿3.  Další postup zrůznění, jenž zároveň dělá zajímavý přechod z typu 2. do 4.,   shledáváme   u hnědých   řas   z čeledi  Cutleriaceí   (rody Cutleria a Zanardinia). Zde jsou, jak u všech Phaeosporeí, gamentangie přihrádkované, rozdělené na komůrky, jichž   každá obsahuje jednoho gameta.   Ale tyto gametangie jsou již velikostí svých komůrek a svých gametů rozdílné.
Velké ženské gamety řečených Cutleriaceí jsou zprvu jak ty malé dvěma brvami opatřené a pohyblivé, ale pak se upokojí, ztratí brvy a stanou se vejci, neboť malé gamety, stále pohyblivé, nyní teprva okolo nich rejditi počnou, některý do vejce vnikne a v něm splyne, jest tedy patrně gametem mužským Spermatozoidem.
4.  Dokonalé zrůznění pohlavní u řas posléze záleží v tom, že buňka ženská čili   vaječná   od   počátku   jest   nepohyblivá,   ležíc   trvale   ve   svém sporangiu,  zde oogon (vejcorod) zvaném; mnohem menší mužské gamety, spermatozoidy zvané,   jak v předešlých případech pohyblivé, brvité,   musí tedy otvorem ve   stěně oogonu povstalým do něho k vejci vniknouti, aby s vejcem se smísiti a je  oploditi mohly.   Podobně u mechů a pteridofytů, jejichž   pohlavní   výtrusnice   však   dosáhly   větší   složitosti   a   dokonalosti. Stalyť se vícebuněčnými   (způsobem,   o němž   zde šířiti   se nelze),   majíce vnější stěnu mnohobuněčnou, uvnitř pak buď jedinou centrální buňku vaječnou neb,   v ústrojí mužském,   četnější buňky,  jichž každá   obsahuje po jednom   spermatozoidu.    Z   oogonu   staly   se   archegony,   ze   spermogonů antheridie.
Uvedené čtyři typy představují tolikéž stadií fylogenetického vývoje pohlavnosti u rostlin — stadia, která toliko v pořádku od 1. do 4. následovati mohla, a v žádném jiném, zcela dle principu ponenáhlého zrůznění. Nejprve všecky zoospory a jich výtrusnice stejné, nepohlavní, potom výtrusnice (gametangia) sice stejné, ale gamety jako positivně a negativně elektrická tělesa nestejná, navzájem se přitahující, ač tvaru a chování se (pohybu) stejného; posléz mužské a ženské gamety ostře zrůzněny a též jich výtrusnice, oogonie a spermogonie, tvarem i velikostí rozdílné.
Poslední otázka jest, jaká místa zaujímají v stupnici zrůzněnosti jednot-níci obojpohlavní a jednopohlavní. Tam, kde mužské i ženské ústroje na téže rostlině se vytvořují, jsou všickni jednotníci téhož druhu stejní, kde jsou rozděleny na rozličné rostliny, tam nastalo pohlavní zrůznění jednot-níků. Jest tedy obojpohlavnost nižší stupeň pohlavní zrůzněnosti než různo-pohlavnost; dle zásady postoupného zrůzňování musí být prvější původnější, druhá musela po oné následovati, z ní povstati, a sice pochodem redukce. Na jedněch rostlinách téhož druhu vymizely vejcorody neb zárodečníky, zůstaly jen pelatky, na jiných opět pelatky potlačeny, vyvinují se pouze ústroje ženské. Tak povstaly z rostlin obojakých neb jednodomých rost-
familiích řas nalézají se rody pouze zoosporami a jiné též planogametami se rozplozu-jící. Tyto nemohly tudíž povstati přímo z více méně vzdálených Fla^ellat, nýbrž jen ze zoospor oněch ve své familii původnějších rodů nepohlavních. ﻿liny dvojdomé. To platí netoliko o rostlinách buněčných, nýbrž i o vyšších jevnosnubných, jichž květy dle zákona zrůznění byly nejprve obojakými; z nich pak částečně původ měly květy různopohlavné, a sice předně jedno-domé, pak dvojdomé.
Tak tedy již z fylogenetického principu zrůznění vyplývá nutný poznatek, že obojpohlavnost musela předcházeti jednopohlavnost. Kdyby z původně dvoudomých rostlin byly povstaly oboj pohlavně, tedy z pohlavně zrůzněných pohlavně nezrůzněné, odporovalo by to zákonu posloupného zrůzňování, jenž předce i ve vývoji pohlavních ústrojů samých tak očividně panoval.
II. Zjevy pohlavnosti sledované celým rostlinstvem čemu nasvědčují?
Sledujme nyní jednotlivé zjevy pohlavnosti v celém vývoji rostlinstva, jak se tento jeví ve hlavních oddílech přirozené soustavy, v tlupách zvaných Archiphyta, Pteridophyta a Phanerogamae, vysvítá-li z nich původnost dvojpohlavnosti neboli jednopohlavnosti.
Obojí rozdělení pohlaví jest u Archifytů (rostlin buněčných!: řas, hub, mechů, pokud mají pohlavnost, celkem asi stejnou měrou rozšířeno, častěji nalézáme v témž rodě druhy jednodomé i dvoudomé. Z toho ovšem nelze činiti žádných závěrků fylogenetických. Avšak některé zvláštní okolnosti předce možno uvésti ve prospěch prvotné dvojpohlavnosti. V rodu Coleochaete na př. jsou druhy od Pringsheima prozkoumané asi z poloviny jednodomé, z poloviny dvoudomé. Významné však jest, že všecky druhy jednodomé mají stélku rozvětveně vláknitou, všecky dvoudomé však terčo-vitou, z buněk v ploše souvisících. Přechod mezi oběma typy v Coleochaete soluta se jevící dokazuje, že terčovitý vzrůst u C. scutata a j. povstal z vláknitě rozvětveného pokročilejším vývojem, totiž kongenitálním srůstem vláken v jedné ploše rozložených.*) Původnější druhy rodu Coleochaete jsou tudíž vskutku obojpohlavné, kdežto s pokročilejším štítovitým tvarem stélky dostavilo se zároveň rozdělení pohlaví, pohlavní to zrůznění dvoudomých jednotníků.
Zajímavý a poučný jest také ten zjev, že mezi dvoudomými mechy listnatými samečkové bývají často slabší, menší a jednodušší než samičky, což jest pochopitelno, ježto samici rostlina, která má úkol, vyživovati druhou generaci, tobolku výtrusonosnou (sporogon), spotřebuje více látek organických než sameček, jenž pouze pelatky s mikroskopicky malinkými sper-matozoidy vytvořuje. Památné jsou v tom ohledu samčí rostlinky od Buxbaumia aphylla Goebelem objevené a studované. Kdežto samicí, sice
*) Též Sachs praví:   >Die hóchste Ausbildung erreicht dieses (bei C. soluta zu beobachtende) Verhalten bei C. scutata* atd.
IX. ﻿také malá rostlinka, má zde normální lodyžku větší počet listů nesoucí, rovná se lodyžka mužské, pouhým okem nerozeznatelné rostlinky, jednoduchému vláknu protonematu, z něhož vyrostla, a končí se jednou stop-katou pelatkou, obhrnutou jediným lasturovitým listem.
Jestliže mechy dvojdomé jsou potomci druhů jednodomých, oboj-pohlavných, snadno pochopíme, kterak rozdělení pohlaví dle celých rostlin u rostliny samčí vésti musilo k redukci, k většímu zjednodušení, u Bux-baumie až k sklesnutí na tvar větévky protonemové. Pochod ten jest aspoň přirozenější a pravdě podobnější, než aby z původní různopohlavnosti byla vznikla obojpohlavnost vymizením rostlinky samčí z vývoje a přibráním pelatek na rostlinu původně samicí.
Důležitější pro rozřešení otázky našeho pojednání jsou však pterido-fyty, obsahující kapradinovité, plavuňovité a přesličkovité rostliny, stojící na stupnici vývoje uprostřed mezi archifyty a jevnosnubci a vrhající své světlo na tyto oboje dolů a vzhůru v soustavě přirozené.
Pohlavní rostlina (gamofyt) jest zde, jak známo, vyvinuta jako předběžný útvar, prvostélka (prothallium), rovná se však pohlavní rostlině mechové. Jak na této jsou též na prothalliu pteridofytů pohlavní ústroje jako archegonie a antheridie vyvinuty, třebas ne zcela stejně jako u mt chů. Jako mechy jsou prothallia dílem obojpohlavní dílem různopohlavní, avšak dle zřejmého pravidla dle toho, z jakých výtrusů pocházejí. Druhá generace (sporofyt) totiž, což jen mimochodem jako vůbec známé připomínám, rozplozuje se výtrusy nepohlavními, které buď jsou veskrze stejné, drobné anebo jsou dvojího druhu, jedny (mikrospory) drobné a četné ve své vý-trusnici a druhé (makrospory) mnohem větší a nemnohé v jedné výcrusnici. Z velkých výtrusů se tvoří velmi redukované prothallium pouze ženské, s archegoniemi, z mikrospor pak prvostélka ještě zredukovanější, pouze mužská, spermatozoidy vytvořující. Rody a čeledi s dvojími těmito výtrusy, heterosporické (různovýtrusné) zvané, mají tedy prothallia přesně různopohlavná, samčí a samicí. Naproti tomu u pteridofytů stejnovýtrus-ných (isosporických) stélky mnohem mohutnější, výtrusu, z něhož vyrostly, mnohokrát větší převládne jsou obojpohlavní, tak plavuně a kapra-diny; poslednější ovšem někdy k dvojdomosti se kloní, ježto zejména slabší, chatrněji živené jich prothallie u některých kapradin toliko antheridie zplozují, anebo archegonie na nich až později spořeji se objevují, které pouze pelatkami mladších prothallií oplozeny býti mohou. Přesličky však z výtrusů jednoho druhu podle vydatnosti výživy vyvinují prvostélky dvojí, různopohlavní, jedny mohutnější ženské, druhé slabší mužské — podobně jako některé mechy, o nichž svrchu řeč byla. Výminkou ovšem řídkou objevují se také ústroje obojího pohlaví na stélce.
Uvážíme-li, že heterosporické formy pteridofytů, totiž kořenoplodé a Selaginellacey zajisté povstaly ze starších vymřelých stejnovýtrusných, poznáme bezpečně, že obojpohlavnost isosporických pteridofytů jest pů-vodnější, z ní pak že redukcí povstala různopohlavnost přesliček; zároveň
IX. ﻿nastalou redukcí prvostélky a tím způsobeným zrůzněním výtrusů, totiž zveličením výtrusů určených k vytvoření ženských prothallií, ustálila se různopohlavnost prothallií co nejdokonaleji. Neboť ježto kořenoplodé(Rhizo-carpey) mají největší příbuznost s kapradinami, z nichž povstaly, takže se jako kapradiny heterosporické označují, a Selaginellacey zase příbuznost s plavuněmi, k nimž se připojují jako vyšší odvětví heterosporické: jest nade vši pochybnost jisto, že různopohlavnost prothallií Rhizocarpeí a Sela-ginell vyvinula se z obojpohlavnosti kapradin a plavuní.
Různopohlavnost isosporických přesliček však stojí na přechodu od obojpohlavnosti isosporických kapradin a plavuní k různopohlavnosti Rhizocarpeí a Selaginell, z čehož vychází na jevo, že také různopohlavnost nynějších přesliček povstala z obojpohlavnosti nějakých předchůdců. Tím jest však nově podepřen týž původ dvojdomých mechů s malými sámečky z předchůdců obojpohlavných, o nichž dříve zmínka se stala.
Pohlavní zrůznění prothallií Pteridofytů spolu s redukcí jich, a následovně zrůznční výtrusů, mají též důležitost pro poznání původní pohlav-nosti květů jevnosnubců. Ježto jsou výtrusy výplody druhé nepohlavní generace, sporofytu, přenáší se pohlavním jich zrůzněním ve výtrusy mužské a ženské pohlavnost nepřímo také na výtrusnice, plodolisty a na celou výtrusorodnou, původně u Pteridofytů isosporických nepohlavní generaci, což pak u jevnosnubců vůbec stále v platnosti zůstává. Také toto sekundární pohlavní zrůznění na sporofytu má rozličné stupně.
Kořenoplodé nesou oboje pohlavní výtrusnice, makro- i mikrosporangia na jednom a témže plodolistu svých sporofytu, jenž jest tedy obojpohlavný. U Selaginell a šídlatek (Isoetes) sedí na každém plodolistu toliko jedna výtrusnice, buďto mužská neb ženská, jsou tu tedy i celé plodolisty pohlavně zrůzněny, buďte mužské neb ženské. Ony povstaly pohlavním zrůzněním výtrusů, tudíž i výtrusnic a plodolistu, které u příbuzných ale níže postavených plavuní (Lycopodiaceí) jsou ještě nepohlavní. Tu však se jeví fakt významu nemalého, že plodolisty samčí i samicí u mnohovětevných Selaginell i u jednoosé Isoetes stojí pospolu na též ose, samicí níže, samčí výše, u Selaginell pak že osa ta tvoří obojaký květ. Nikde u nyní žijících heterosporických Pteridofytů nejsou různopohlavné plodolisty rozděleny na rozličné prýty, tak že by mohly povstati květy jednopohlavné, mužské a ženské na též rostlině (jednodomé), tím méně na rostlinách rozličných (dvojdomých) odděleně. U Selaginelly nanejvýš některé květy vý-minečně na zpodu svém nevytvořují žádných makrosporangií (jichž bývá vůbec málo, jen 3—1) a stávají se tak čistě mužskými, čímž učiněn náběh k rňznopohlavnosti květů, ačkoli čistě ženské květy nikdy se neuskuteční. Také vymřelé (palaeontologické) heterosporické přesličkovité rody měly prýty květní obojaké.
Viděti tedy, že u Pteridophytů z prýtů neb květů nepohlavních (u plavuní a přesliček) povstaly nejprve prýty neb květy oboj pohlavně ; k rňznopohlavnosti ještě nedošlo, leda jen nahodile mužskými květy náběh ﻿k ní učiněn. Zákon postupného zrůznění osvědčuje se tedy i v tomto případě.
Co se konečně týče květů jevnosnubných, tu jsem již v pojednání výše citovaném, ve spisech kr. české společ. nauk uveřejněném dovodil, že i tyto květy jsou původně obojaké, poukazuje též na předchozí obojaké květy tajnosnubných Pteridofytů. Ježto ono pojednání psáno jest německy, budiž zde jen v krátkosti hlavní argumentace opakována.
Obojaké květy jsou u jevnosnubců posud daleko více rozšířeny nežli květy různopohlavné a až do familií, které za nejvýše vyvinuté považujeme, zachované. Ježto u Pteridofytů rovněž obojpohlavnost květů, a sice výlučně, vládne, jest patrná kontinuita obojpohlavnosti ve květech od cévnatých tajnosnubců až k nejvyšším jevnosnubným typům. Kde v oddělení jevnosnubných rostlin nalézáme květy různopohlavné, musily tyto patrně povstati z obojakých květů svého příbuzenstva, resp. svých předků. To bije samoděk do očí tam, kde některé druhy rodu jinak obojpohlavných květů neb rody v řádech ostatně obojpohlavných jsou jedno nebo dvou-domé. Zvláště pádný důkaz původní obojpohlavnosti květů spočívá ve květech rňznopohlavných, ale rudimenty druhého pohlaví opatřených ; kteréžto rudimenty vznikly redukcí čili zakrněním tyčinek v jedněch květech a pestíků v druhých. Jeví se v tom přechod do úplné redukce naprostým vymizením ústrojů druhého pohlaví, jímž právě květy dokonale různopohlavné měly původ. Tak i ve skupinách, které skoro vesměs květy různopohlavnými obdařeny jsou, a které dle jistých znaků za velmi starobylé a níže organisované považujeme, jako u Jehnědokvětých (Juliflorae) a Kopřivovitých (Urticinae) mezi Dvouděložnými, vyskytují se jednotlivé rody, v jichž květech aspoň některých buď dokonalá obojpohlavnost neb aspoň rudimenty druhého pohlaví se zachovaly.
Tu sám Delpino uznává, že jednopohlavné květy těchto rostlin povstaly z obojpohlavních, nazývá však tento »unisexualismus sekundárním.*
Za to, aby zachránil své učení o původnosti unisexualismu, přisuzuje všem Nahosemenným, jichž květy prý jsou veskrze různopohlavné, původní čili »primární unisexualismus*. Tento náhled však neobstojí před soudem rozvážnějším ze dvou příčin. Předně proto, že, jak ukázáno, u cévnatých tajnosnubných, z nichž Nahosemenné přímo pocházejí, původně z květů nepohlavních vznikly a výhradně se nalézají květy obojpohlavné. Tudíž, kdyby i všecky květy Gymnospermů byly čistě různopohlavné, musely by předce pocházeti buďto od nějakých obojpohlavných květů starších vymřelých Gymnospermů aneb aspoň od obojakých květů nějakých bývalých Pteridophytů. Ale — a to jest důvod druhý — květy Gymnospermů nynějších nejsou ani veskrze čistě různopohlavné, jelikož existuje posud v tropické Africe starobylá Gnetacea Welwitschia mirabilis, jejíž mužské květy obsahují ve středu svém sterilní zárodek semena (vajíčko), tudíž beze vší pochyby povstaly z květů původně obojakých. Že všecky jiné květy Gymnospermů jsou různopohlavné, to nic více nedokazuje, nežli že
IX. ﻿zrůznění u nich stalo se velmi záhy a původní formy s květy obojakými že tam záhy vyhynuly. Neboť totéž platí též o primitivních krytosemen-ných dvouděložných familiích třídy Jehnědokvětých, ježto též tam pouze u kaštanu (Castanea) a jistých dubů (Pasania a j.) mezi různopohlavnými květy nalézáme vtroušené obojpohlavné. Co platí o Jehnědokvětých, musí též platit o Gymnospermech a Delpino, když toho nenahlíží (snad proto, že na Welwitschii si nevzpomněl), jedná nedůsledně. Jeho rozeznávání květů původně různopohlavných (Gymnospermae) a z obojakých odvozeně jednopohlavných (Angiospermae) jest bezdůvodným a libovolným dogmatismem.
Tím provedl jsem důkaz, že zjevy pohlavní, v souvislosti celým systémem rostlinstva pozorované neméně než princip ponenáhlého zrůzňování stvrzují původní dvoj pohlavnost, jak co se týče první antithetické generace, gametophyta, kde pohlavnost jest primární, tak pokud se týče sporofyta, jehož pohlavnost od heterosporických Pteridofytů počínaje jest sekundární, zrůzně-ním výtrusů později způsobená. Z této obojpohlavnosti vyvinula se různo- neb jednopohlavnost na obou generacích částečnou redukcí ústrojů tu jednoho, tam druhého pohlaví a tím zrůzněním jednotníků, pokud se týče květů> původně obojpohlavných. Toto zrůznění nestalo se ovšem jen jednou, nýbrž na různých stupních vývoje fylogenetického, v rozličných rodech na sta- a tisíckráte a již u nižších řas, pohlavnosti nabyvších. Tak na př. rod Volvox z familie Volvocineí, organismů to, které jen na pólo k jednobuněčným řasám, napolo ještě k flagellatním prvokům se řadí, tvoří sice kolonie sousedících jednobuněčných jednotníků, ale taková kolonie od jednotníka mnohobuněčného toliko relativně jest rozdílná a u Volvoxe byla by dle vývoje také za jedno mnohobuněčné individuum pokládána, kdyby buňky její byly bezbrvé a nepohyblivé. A již tento rod Volvox jest dílem obojpohlavný, dílem různopohlavný, neboť obecný V. globator záleží z kolonií jednodomých, V. aureus (minor) z kolonií dvoudomých ; onen jest dle všeho prvotnější.
III. Biologický význam pohlavnosti co dokazuje?
Význam pohlavního rozplozování není posud zcela na jisto postaven. Ježto skoro všecky rostliny také způsobem nepohlavním, na př. pupeny, odnoži, štěpy, řasy a houby též Depo hlavními, dílem rejdivými výtrusy rozmnožovati se mohou, nejedná se při pohlavním plození pouze o vznik nových jednotníků, nýbrž smysl jeho musí býti ještě jiný, význam hlubší.
Poněvadž u bryofytů a pteridofytů pohlavní akt na první generaci má za následek vytvoření druhé, nepohlavní generace: tobolky (sporo-gonu) u mechů, vegetativní, listnaté a výtrusné rostliny u pteridofytů, míní Sachs, že pohlavnost rostlin měla za účel přivoditi rodozměnu a tím další ﻿10
vývoj rostlinstva nad Thallofyty. Ačkoli tomu tak jest, nemůže předce vlastní význam pohlavního zrůznění tím býti vystižen, poněvadž u řas výsledek ten na pohlavní akt ještě se nedostavil, a poněvadž v živočišstvu, zvláště vyšším nic podobného nemá místa. Pomíjejíce jiných náhledů, musíme předem uznati, že pohlavní akt záleží ve smíšeni dvou rozličných plasmatických těles, jímž se děje vyrovnání případných individuálních vlastností, o čemž nejzřejměji nás poučují formy hybridní ze dvou druhů povstalé, v nichž vlastnosti a znaky těch druhů se kombinují a pronikají též lidské plemeno. V boji o život a vždy činnou variací nabývají organismy zvláštních odchylných vlastností, dílem škodlivých (chorobných), které nepohlavním rozmnožováním se přenášejí na jednotníky tak zplozené. Pohlavním aktem se tyto jednostrannosti vyrovnávají, typický tvar specie se zachovává, chorobné vlohy jednoho individua zdravou konstitucí v témže směru v potomstvu se mírní a posléz odstraňují a neškodnými činí.
To platí v plné míře tam, kde různé pohlaví vázáno jest na různé jednotníky, zvláště na jednotníky vzdálenější příbuznosti, které mohou býti co nejvíce individuálně rozdílný. Čím bližší příbuznost mužských a ženských jednotníků neb ústrojů a buněk pohlavních se pářících, tím větší bude totožnost jich vlastností, tím méně vydatné a prospěšné bude vyrovnání v pohlavním smísení, anobrž stejné nevýhodné neb chorobné vlastnosti mohou se jím i stupňovati, tudíž snoubení mezi blízkými příbuznými může míti škodlivý vliv na potomstvo, jak to o sňatcích mezi sourozenci lidskými známo jest. Blízko příbuzné jsou tudíž u rostlin ústroje obojího pohlaví na témž jednotníků vzniklé a více ještě ty, které na též rostlině blízko vedle sebe, na př. u vyšších rostlin v témže květu se nalézají, než ty, které na vzdálenějších větvích neb prýtech neb v rozličných květech téže rostliny postaveny jsou. Účelu a prospěšnému účinku pohlavního plození zdá se tudíž nejlépe vyhovovati pohlaví na rozličné jednotníky, pak aspoň na rozličné prýty a květy rozdělené.
Oplozování vaječné buňky spermatozoidy neb pylem z téže rostliny, nazývá se homogamií, t. j. samoplozením, oplozování její buňkami mužskými z jiné rostliny nazval Delpino staurogamií, t. j. skřížením neb skříženým oplozováním. Co se rostlinstva dotyce, skutečně shledáno C. Spren-gelem, Darwinem a j. mnohonásobně, že pohlavní spojení příliš blízko příbuzných buněk pohlavních, vůbec pak autogamie pro zachování rodu a vydání hojného a dobrého potomstva jest nevýhodná a sice v míře tím větší, čím výše organisované, čím dokonale morfologicky a sexuálně zrůz-něny rostliny jsou. Naproti tomu svědčí mnohé úkazy o prospěšnosti staurogamie v ohledu vyzískání dobrých výsledků pohlavního plození, buďsi že rostliny jsou dvojdomé, buďsi že jistá zařízení, o nichž ještě dále promluvím, zamezují neb znesnadňují autogamii rostlin neb jich květů oboj-pohlavních Na základě těchto zkušeností již r. 1793 C. Sprengel pronesl myšlénku, že příroda nechtěla tomu, aby některý květ svým vlastním pylem byl oplozován, poněvadž zplodila tolik květů různopohlavných a nepo-
IX. ﻿11
chybně aspoň stejně mnoho dichogamistů mezi květy obojakýrni. Darwin pak dí: »Příroda nám praví se vším důrazem, že se jí protiví věčné sebe-oplozování* a dále: »Žádný obojpohlavník neoplozuje sama sebe v nekonečné řadě generací.**) Darwin totiž chce říci, že, i když v mnohých obojakých květech a vůbec při obojpohlavných jednotnících autogamie jest možná a děje se často s výsledkem příznivým, předce jest zapotřebí občas aspoň staurogamie k jakémus osvěžení potomstva.
V témž chodu myšlének pohybuje se také výše citované pojednání Dclpinovo. V důležitější jeho části zabývá se tento autor poměry při oplozo-vání květův panujícími, obzvláště případy, v nichž autogamie v obojakých květech jest nemožnou učiněna.**) Poněvadž autor na tyto poměry velkou váhu klade, a též já z nich hodlám pro svou thesu těžiti, musím k nim v krátkosti zřetel obrátit.
Případy, v nichž vzdor obojakosti květů oplozování skřížené čili staurogamie jest nutné pro vyrábění dobrých semen, dle graecizující terminologie Delpinovy jsou tyto troje: .1. herkogamie, 2. asynchronogamie, 3. ady-namandrie.
1.  Herkogamie záleží v takovém zařízení a složení   květu, které mechanicky zabraňuje tomu, aby mohl pyl dostati se na  blizny téhož květu. Hmyz  tudíž musí při návštěvě květu pyl, jenž se na něm otřel a zachytil, přenésti na blizny jiného květu, po případě i jiného jednotníka.   Zařízení ta jsou velmi rozmanitá a často podivuhodná.  Příklady květů herkogamic-kých nalézáme   u  Orchideí,  Apocyneí, Asclepiadeí, Zingiberaceí, v  rodech Viola, Polygala   a j.
2.  Asynchronogamii obyčejněji se též říká dichogamie. Ta se vyskytuje velmi zhusta u rostlin s květy obojakými a záleží v tom. že pohlavní ústroje květní, prašníky a blizny nestejnou dobou se vyvinují, a sice buďto prašníky před  bliznami téhož květu   (proterandrie)   aneb   tyto před oněmi (proterogynie).    V případě   prvnčjším   jsou   prašníky   již   vyprášené,   když blizny jsou zralé k přijímání pylu, tyto musí tudíž pylem z mladších, právě se prášících   květů   býti   oplozovány.    Ve květech   proterogynických   však blizny již jsou zvadlé,   seschlé   neb   i opadalé,   když   prašníky se   otvírají,
'*) »Nature telíš us in the most emphatic manner, that she abhorrs perpetual self-fertilisations.« — »No hermaphrodite fertilises itself for perpetuity of generations.« :'*) V první části pojednání promlouvá autor o rozličných typech rozplozování pohlavního, jichž rozeznává sedmero, a sice pět typů u thallofytů, hlavně řas, uskutečněných, jeden (náš čtvrtý) pro některé řasy, pro mechy a pteridofyty, sedmý pro jevno-snubné. Není všecko přijatelné v tomto rozvržení, aniž zcela správné. Tak na př. na tom málo záleží, zdali spermatozoidy vnikají do oogonia, v němž vejce (oosféry) leží (typ třetí) anebo zdali jak spermatozoidy tak oosféry, jak u Fucaceí mimo oogon ve vodě volně se spájejí (typ druhý), při čemž mylně uveden také Volvox, jehož vejce však v kolonii zůstávají. V onom plození u Fucaceí také nespočívá žádný unisexua-lismus; naopak jsou některé Fucacey, v jejichž cyfetách (dutinkách plodních, jímad-lech) jak oogony tak pelatky promísené se nalézají, hermafrodity. Vůbec tato část Delninovy stati pro otázku původní oboj- neb ruznopohlavnosti nic závažného nepřináší.
IX. ﻿12
musily tedy pylem starších květů býti poprášeny. Přenášení pylu z cizích květů v obou vřípadech zprostředkuje dílem vítr (na př. v rodech Triglo-chin, Plantago), dílem hmyz (Aristolochia, Arům aj.). Homogamie tu není možná, pouze staurogamie. Dichogamie, a sice proterandrie, také na pro-thalliích kapradin časem pozorována, na nichž se nejprv antheridie vyvinují, archegonie až později, když pelatky na též prvostélce již jsou vyprázdněny.
3. Adynamandrie jest nedosti vysvětlená zvláštnost některých květů, že pyl není schopen způsobit oplození semeníka téhož květu, ač na blizny jeho v čas napadnouti může; jest dokonce třeba opylení pylem z jiných jednotníků; Delpino jmenuje jako rostliny toho způsobu pomoranč, orsej (Ficaria), Dicentru. jiní totéž seznali u druhu dymnivek (Corydalis) u jistých Bignoniaceí. Mnohé exotické rostliny našich skleníků, které v jednom exempláři chované kvetou, ale semen nenasazují, činí tak, jak se zdá, proto, že jsou adynamandrické.
Zvlášní zajímavé zařízení, sem se řadící, jest tak zvaný dimorfismns a trimorfismus, jinak heterostylie. Tentýž druh má květy dvojího neb trojího způsobu, na dvou neb třech jednotnících, lišící se proměnlivou délkou tyčinek, ve dvou kombinacích, je-li pouze jeden kruh, ve třech, jsou-li 2 nestejně dlouhé kruhy tyčinek. Na bliznu musí se vždy dostati pyl z praš-níků stejně vysoko stojících, má-li nastati řádné oplození, tedy z květu anobrž z jednotníka jiného; homogamie jest tu nemožná neb aspoň méně účinlivá. Dimorfické jsou na př. Primula, Pulmonarie, Iny a j., trimorfické Lythrum a Oxalis spec.
Z toho, že i tak mnohé květy obojaké nepřipouštějí homogamii a že i časté květy různopohlavné vyžadují staurogamii, že tedy staurogamie jest velmi všeobecným zákonem, soudí Delpino, že unisexualismus, jenž nej-příměji jest přizpůsoben k staurogamii, jest původnější než hermafroditismus, poněvadž homogamie, kteráž obojpohlavnost vyžaduje, toliko zastupuje neboli nahrazuje staurogamii v případě, že tato může býti ohrožena a tudíž oplození žádné by se státi nemohlo. »To-li se uváží,« praví autor, »vysvitne celá těžkost omylu těch, kteří myslí, že v přírodě obojpohlavnost předcházela jednopohlavnost; pravý opak jest pravdou.**)
Přihlédněme nyní k této argumentaci, pokud jest správná. Kdyby jí byla, dokazovala by opak toho, co jsme dvojí cestou v předešlých kapitolách zjistili. Hlavní bod, jímž autor náhled svůj podpírá, jest ten, že všeobecnost zákona skříženého oplozování dokazuje původnost unisexu-alismu. Dá se však snadno dokázati, že důvod ten, biologický, jest lichý, ukáže-li se předně, že původní obojpohlavnost onomu zákonu nikterak není na úkor.
*) »Considerando la generálka della legge delle nozze incrociate, e riflettendo che 1'ermafroditismo fu la condizione indispensahile per cui si potě introdurre in nátura il vicariato della omogamia, si scorgerá tutta la gravitá děli' errore di quelli i quali credono che in nátura l'ermafroditismo abbia preceduto l'unisessualismo; mentre ě vero !'opposto.«
IX. ﻿13
U řas, mechů, na prothalliích kapradinovitých rostlin děje se oplo-zování pohyblivými spermatozoidy, a poněvadž tyto tajnosnubné rostliny z velké části v hojnosti pospolu žijí, jest aspoň často dána příležitost, aby spermatozoidy jednoho obojpohlavného jednotníka do oogonů neb arche-gonů také jiného jednotníka vniknouti a oplození jeho ženského ústroje způsobiti mohly, takže staurogamie při obojpohlavnosti není vyloučena. Oboj-pohlavnost poskytuje však rostlině výhodu, že i v tom případě, kdyby staurogamie nebyla možná, oplození vlastními ústroji a zplození potomstva státi se může. Pro organismy, nemohoucí jak rostliny měniti své místo a se vzájemně vyhledávati, jest hermafroditismus rozhodně užitečné zařízení. Lepší homogamie než žádné rozplozování. Zákon staurogamie, zvláště u rostlin nižší ústrojnosti, není totiž tak přísný, že by vedle staurogamie nemohla též homogamie beze škody místa míti. Rovněž ve květech oboja-kých, v nichž jinak autogamie jest možná a hojná, může občas aspoň pyl větrem neb i hmyzem na jiné květy neb na jiné jednotníky, než na kterých vytvořen, se dostati a jich semenníky oploditi.
Důležitá však jsou ohledně otázky, o níž se jedná, ona zařízení ve květech obojakých, jimiž původní zajisté v nich homogamie jest zamezena a v staurogamii převrácena. Zákonu staurogamie se tu stalo jak při květech »ůznopohlavných zadost, ačkoli složení obojakého květu neporušeno. Staurogamie jest konečný, namnoze sice žádoucí cíl, k němuž směřuje pohlavní rozplozování a jehož dosahuje často rozličným způsobem přeměny původní obojakosti květu. Nejradikalnější prostředek byl ten, že redukcí z jednoho neb druhého pohlaví ve květech ani stopa nezbyla, že tedy úplná různo-pohlavnost nastala, ale jinde příroda jinými způsoby, mechanickými překážkami, nestejnodobým vývinem obojích pohlavních ústrojů, heterostylií téhož cíle dosáhla. Právě tato rozličná zařízení, jimiž homogamie v obojakých květech se zamezuje, jsou důkazem, že obojpohlavnost květů jest původnější. Neboť kdyby různopohlavnost při tvoření se květů jevnosnub-ných byla bývala původní a obojpohlavnost pozdějším jich doplněním povstalá, byl by účel toho pouze ten, aby staurogamie zaměněna byla homo-gamií. Jaký by to mělo smysl, aby rostliny krytosemenné domnělou původní různopohlavnost květů, tak přiměřenou zákonu staurogamie, byly proměnily v obojpohlavnost, to za účelem možnosti homogamie a napotom aby zas v obojakých květech vynakládáním všelijakých — po lidsku řečeno — důmyslných zařízení opět k více rnéně přísné staurogamii se vracely? Přirozeno však jest, jestliže původní obojpohlavnost květů homo-gamických rozličně zákonu staurogamie se přizpůsobuje. Neníť zapotřebí, aby -zákon ten hned od prvních počátků byl panoval, nýbrž první vznik pohlavnosti podléhal zákonu poznenáhlého zrůzňování, ale původní homogamie ustupovala na přerůzných stupních fylogenetických biologicky výhodnější staurogamii, záměnou obojpohlavnosti čirou jednopohlavností aneb u fanerogamů aspoň odstraněním možnosti homogamie.
IX. ﻿l-l
Seznavše oproti náhledu Delpinovu, že také biologický význam po-hlavnosti a s ním u vyšších rostlin souvisící zařízení obojakých květů svědčí o původní obojpohlavnosti, můžeme již říci, že všecky tři cesty v předešlých třech kapitolách nastoupené vedou k témuž poznání, které tím nad všelijakou pochybnost povzneseno jest: že totiž v rostlinstvu po z různě ní pohlavních ústrojů nejprve nastala obojpohlavnost jedno tni ku, u vyšších rostlin i květů, která se mnohdy zachovala, jinde zas zru znění m a redukcí přešla v jednopo-hla vn os t.
Per analogiam možná se domýšleti, že také v živočišstvu dle zákona poznenáhlého zrůzňování předcházel hermafroditismus před unisexualismem.
Poznámka: Rozprava tato byla napsána o prázdninách r. 1901 i měla býti původně přednáškou určenou pro sjezd českých lékařův a přírodozpytcův o letnicích r. 1901. Žel, že zesnulý nyní autor, hledající tehdy zotavení z těžké své choroby v podnebí jižním (Areo), nemohl osobně ji přednésti.
IX."
