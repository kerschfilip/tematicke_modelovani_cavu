"","x"
"1"," ﻿ROČNÍK XIV.
TŘÍDA II.
ČÍSLO 39.
O oběhu krevním v nadledvině obratlovců.
IV.
(I.) o Ic o r i o G n í.)
Napsal
Dr.  Otakar V. Srdínko,
s. doce .t histologie a embryologie a assistent c. k. ústavu histologicko-embryologického př. českř universitě.
(S l  tabulkou.)
(Z ústavu pro histologii a  embryologii prof.  Dra J. V. Roh ona.) (Provedeno s podporou II. třídy České Akademie cis. Františka Josefa.)
(Předloženo   dne   14.   října   1905.)
Obsahem   tohoto   závěrečného   sdělení   o nadepsaném thematu jest:
1.  Vylíčení oběhu krevního v akcessorních nadledvinách.
2.  Popis histologické skladby stěn krevních drah v nadledvině člověka.
3.  Přehled výsledků   studia oběhu krevního   v nadledvině obratlovců a vytčení význačných karakterů.
K prvním dvěma bodům vztahují se výkresy na připojené tabulce.
Akcessorní nadledviny u člověka jsou velice častým zjevem. Většinou jsou to těliska kulatá, různé velikosti, uložená v pouzdře neb v jeho blízkosti. Méně častěji jsou to tělíska větší, uložená vzdáleně od hlavního orgánu. Tělisko takové obklíčeno jest kolkolem vazivovým pouzdrem a obsahuje uvnitř buňky pouze kortikální. Nikdy se mi nepodařilo zbarviti neb nalézti buňky dřeňové v akcessornf nadledvině. Uspořádání buněk v tělísku odpovídá většinou koře nadledviny t. j. možno od pouzdra k centru nalézti zónu glomerulosu, fascikulární i retikulární. V některých tělíscích, zvláště v těch menších, nedají se ony tři vrstvy dobře rozeznati, tak že lze se domnívati, že v takových malých útvarech nejsou obsaženy všechny tři vrstvy, nýbrž že od hlavního orgánu se odštěpila skupinka buněk pouze od zóna glomerulosa neb i od zóna fascicularis. Počet akcessorních nad-
o
ledvin jest někdy u jediné nadledviny veliký. Tak na tabulce na výkr. 5. na jediném řezu jich lze napočítati třináct.
Rozpravy:  Ročn.   XIV. Tř. II. čís. 39
XXXIX. ﻿Oběh krevní v akcessorní nadledviné, která chová všechny tři vrstvy kory, shoduje se s oběhem krevním v hlavním orgánu. Injekce krevních drah v takové akcessorní nadledvině znázorněna jest na tabulce na výkrese 6. a netřeba dlouhého popisu k jeho vysvětlení. Protože dřeň zde chybí, nalézáme v centru tohoto útvaru větší vénu, do které ústí všechny cévy centripetálně přicházející. Histologická skladba vlásečnicových drah shoduje se s tou, která popsána bude v hlavním orgánu. Poznamenáno budiž, že arteriae perforantes nikdy mnou v akcessorních nadledvinách nebyly pozorovány, což souhlasí s konstantním chybením dřeně Jsou tedy arteriae perforantes cévami dřeně, nemajíce žádný vztah ku koře, kterou se ku dřeni ubírají.
Jako v hlavním orgánu, jest i v akcessorní nadledvině těžko určiti hranici mezi oněmi kapillariformnírni drahami kory a mezi vénou. Za vénu zde lze považovati dle mého soudu teprve onu centrálně ležící cévu sběrací; síť krevních drah v zóna reticularis uložená a skladbou se sítí v zóna fascilata a glomerulosa se shodující náleží ještě k těmto dvěma vrstvám.
Takové akcessorní nadledviny člověka, v nichž uspořádání ve 3 vrstvy není patrno, podobají se svou stavbou i zařízením cirkulace krevní tělískům Stanniusovým, jak popsána byla v prvém sdělení této práce. (Viz Rozpravy II. tř., roč. XIV. č. 12. str. 5.— 7.) Mezi nepravidelně uspořádanými skupinami parenchymu nalézají se nepravidelné, tenkostěnné prostory a vláseč-nice krevní, které z několika stran na povrchu tělíska krev z arterií přijímají a do ven opět vydávají.
Tělíska akcessorní, která leží při hlavním orgánu, závisí na oběhu jeho potud, že berou z větší části krev svou z jeho arterielní sítě povrchové. Tělíska od krevního orgánu vzdálená mají oběh krevní buď úplně samostatný nebo závislý na oběhu toho orgánu, v jehož blízkosti se nalézají.
Ještě o jedné okolnosti dlužno se zmíniti. Oddělené části kory leží buďco mimo celý hlavní orgán, neb mohou býti zajrnuty mezi parenchym dřeně. Takové dvě skupiny elementů kortikálních znázorněny jsou na výkrese 7. na tabulce a patrný jsou světlejší barvou. Oběh krevní v takových částech kory jest ovšem závislý úplné od okolí. Krev dřeně oplachuje takové dislokované skupiny kortikálni a jsou-li větších rozměrů, vnikají vlásečnice i dovnitř.
Přistoupím nyní k vytčení histologických charakterů krevních drah v nadledviné člověka.
V podstatě shoduje se histologická skladba cévstva nadledviny u člověka s tím, co praveno bylo o cévstvě v nadledvině psa.*) Jest třeba tudíž znáti pojem Minetových sinusoidu, o nichž na místě právě uvedeném,, dále pak při popisu cévstva v nadledviné amphibií **) bližšího dočísti se lze
*) Rozpravy, U. tř. roč. XIV. č. 16. str. 9. **) Rozpr. II. tř. roč. XIV. č.  12   str. 8-12.
XXXIX. ﻿Jako u ostatních ssavců, odpovídá i u člověka stěna krevních drah od zóna glomerulosa počínajíc až k venosnímu plexu ve dřeni stěně vlá-sečnic. Stěny kapillariformních cév přiléhají těsně k provazcům parenchymu a složeny jsou z jemné blanky, na níž nasedají endothelové buňky s jádry do lumen silně vyčnívajícími' Mezi touto stěnou a parenchymem najde se na některých místech vazivo fibrilérní. Vazivo to*o dostává se do hloubky orgánu hlavně se silnějšími arteriemi (arteriae perforantes ad medullam) a se svazky nervovými. Větší přítomnost vaziva v koře nadledviny jest považovati za stav abnormální.
Obrazce L—4. na tabulce nejlépe illustrují to, co dosud bylo praveno.
Obr. 1. znázorňuje část zonae fasciculatae nadledviny člověka v podélném řezu. Tenká stěna cév odstupuje (vlivem techniky praeparační) na některých místech od buněk. Jinak na výkrese patrná jest šířka oněch drah a vzájemná kommunikace příčnými, jinde šikmými spojkami.
Obr. 2. znázorňuje rovněž část zonae fasciculatae z nadledviny člověka nastříknutou a příčně říznutou.
Na obr. 3. nakreslena část zonae fasciculatae, její přechod do zóna reticularis a přechod této do dřeně. Ani tento výkres nepotřebuje bližšího popisu. Komplikovanost sítě krevních drah a vystupování sinusoidních prostorů jest na obrazci patrno.
Na obr. 4. znázorněno místo ze dřeně nadledviny člověka, které chová množství vaziva fibrilárního. Vazivo toto dostalo se tam s nervem («) a uloženy jsou v něm pravé buňky gangliové, tvořící typickou skupinu. V každé nadledvině však se taková skupina gangliovvch buněk nenajde.
Podobnou skladbu, jako mají kapillariformní cévy kory, mají i ony sinusoidní prostory, hlavně na periferii dřeně uložené. Čím blíže však k véně centrální, dostává stěna venosní dráhy více vaziva a svalstva.
Stěny ostatních cév, totiž arterií na povrchu nadledviny, dále arterií pro dřeň a vény centrální a jejích větví mají obvyklou skladbu jako v jiných orgánech.
Na jiném místě*) upozornil jsem šíře na vztah, který jest mezi zařízením oběhu krevního v nadledvině a některými pathologickými stavy této žlázy a nechtěje se opakovati, uvádím zde jen dva momenty, které jsou v tomto směru důležité.
Prvním momentem jest bohatost a velká šířka cév a sinusoidních prostorů v nadledvině člověka, což obé má za následek zvolnění proudu krve v nadledvině větší, než jest v jiných orgánech.
Druhým momentem jest tenkost stěn, což zase na váhu padá při zvýšení tlaku krevního.
*) Čas. lékařů českých, roč. 1905.
XXXIX. ﻿Tenkost stěn cévních a zvolnění proudu krve jsou praedisponujícími momenty jednak pro některé poruchy cirkulace (haemorrhagie) jednak umožňují lokalisaci tuberkulosního bacilla při nemoci Addisonově.
R esu mée.
I.  Stanniusova tělíska u  ryb kostnatých,   která  jsou   homologon kortikální části ssavčí nadledviny, jsou žlázami bez vývodu. Zařízení oběhu krevního v nich podobá se velice onomu, jaké jest v malých akcessorních nadledvinách  u  člověka.    Arterie přistupují   z periferie k tělísku  a vnikají svými větvemi   mezi   trámce   parenchymu   a   krev   potom jest   sbírána do tenkostěnných skulin   a sinusoidních dutin.    Odměšek   buněk parenchymu jest pravděpodobně vydáván   buňkami   do oněch   prostor krevních   a tam s krví se  směšuje a do oběhu krevního přivádí. Elementy dřeňové v tělíscích  St a n n i u s o v v c h se nenacházejí.   Ba ani jinde netvoří u ryb kostnatých dřeň samostatný útvar, nýbrž jedná se zde pouze o ojedinělé, mimo Stanniusova tělíska uložené buňky chromaffinní, u nichž  ovšem o nějakém zvláštním  zařízení cirkulace krevní nelze mluviti.
II.  l""  anurů jest oběh krevní v nadledvině takovýto: Do nadledviny, která  těsně na  ledvině neb i v ledvině leží a elementy kortikální i  medul-lární promíšené v sobě chová,   proudí   krev   venosní  z véna   portae   renis skrze krevní  dráhy v ledvině;   krev tato projde   dutinami   v nadledvině a odváděna jest   skrze   venae   renales   revehentes.   Kromě toho přichází do parenchymu nadledviny krev arterielní z větví arterií renálních  a krev tato proběhši vlásečnicemi přichází rovněž do krevních sinusoidních dutin v nadledvině a též skrze venae  renales reveh. jest   odváděna.    Mají tedy venae renales revehentes vlastně dvoje kořeny. Jedny jsou ve venosních drahách ledvin  a nadledvin, druhé ve vlásečnicích vzniklých z arterií.
Jemnostěnné dráhy krevní mezi kanálky ledviny a mezi trámci parenchymu nadledviny nejsou obyčejné vlásečnice. jak jsme je zvykli vídat v jiných orgánech, nýbrž jsou to sinusoidy ve smyslu Minetově. Vyznačují se svou neobvyklou u vlásečnic šířkou a těsným přiléháním svých stěn ku kanálkům ledviny a k buňkám nadledviny.
III.   V nadledvině   plazů   nalézají   se   rovněž   veliké,   nepravidelné dutiny krevní   s velice   jemnou   stěnou,   ba   na   mnohých   místech   nasedá endothel, tyto dutiny vystýlající přímo na buňky parenchymu. Dutiny ony přijímají na jedné straně krev z arterií,   na druhé straně   krev   odtéká do ven.    Arterie i vény   uloženy  jsou   ve vazivu   mezi   lalůčky   nadledviny   a v pouzdře povrchovém.
IV.  U ptáků  jsou   v nadledvině rovněž   dutiny   krevní,  jaké jsme viděli u amphibií a reptilií,   kteréžto prostory   krevní nejsou   ani vlásečnicemi ani vénami. Některé z dutin spojují se v menší vénu, znatelnou stěnou opatřenou, jiné otvírají se přímo do velké vény.
XXXIX. ﻿V.  Oběh krevní v nadledvině ssavců jest zřízen dle tohoto plánu: Krev dostává se z periferních arterií do vény centrální dvojí cestou:
První cesta vede z arterií pouzdra skrze kapillariformní dráhy zonae glomerulosae, fasciculatae a reticularis, skrze plexus venosní, který na zóna reticularis následuje, do menších větví venosních, které pak ústí do vény centrální. Onen venosní plexus ve dřeni se vyznačuje tím, že vloženy jsou do rěho dutiny sinusům podobné. Sinusoidní tyto rozšířeniny jsou u různých ssavců různě velké; u vepře, morčete a veverky jsou velice prostorné, u kočky, psa a člověka jsou málo znatelné. Druhá cesta krve od povrchu nadledviny do vény suprarenální jde skrze arteriae perforantes (ad me-dullam), které od pouzdra koru v kolmém směru do hloubky ku dřeni prorážejí a teprve ve dřeni ve vlásečnicovou síť rozpadají, z níž krev se sbírá do vény centrální.
První i druhá cesta tvoří společně jeden směr proudu krve v nadledvině ssavčí, totiž směr proudu přímý od povrchových arterií do vény centrální.
Jest však ještě jeden směr proudu krve a ten možno krátce označiti zvratným. Část krve totiž se všech stran arteriemi k nadledvinč přivedená vrací se od ní vénami zpět na vše strany, prodělávajíc oběh toliko v pouzdře a snad v nejperifernější části kory.
Vlásečnicové dráhy v koře nadledviny ssavců i člověka nejsou pravými vlásečnicemi, nýbrž drahami krevními, které se sice vzhledu pravých vlá-sečnic velice přiblížily, přece však se od nich liší velikou šířkou i délkou a dále tím, že tenká jich stěna přiléhá těsně k buňkám parenchymu ; Minot, který nazval tyto dráhy krevní sinusoidy, dokazuje, že vývin jejich jest úplně odlišný od vývinu pravých vlásečnic.
U člověka řídí se upravení cirkulace krevní členitostí orgánu a uspořádáním dřeně uvnitř nadledviny.
VI.  Oběh krevní v nadledvinách akcessorních, které postrádají dřeně odpovídá oběhu krevnímu v koře hlavního orgánu.  Malé akcessorní nadledviny u člověka upomínají velice svou skladbou a svou cirkulací krevní na Stanniusova tělíska u ryb kostnatých.
VII.  Co se  histologie   cév   dotyce,   sluší   vytknouti   tenkost   stěn při vlásečnicových dráhách kory a při sinusoidních prostorech ve dření.  Vazivo ve stěně jejich mnohdy úplně chybí a endothel dráhy ony vystýlající, nasedá přímo   na buňky   parenchymu.    Stěny   ostatních   cév   (arterií   a ven) nevykazují odchylek od obvyklé stavby.
VIII.   Společné  charaktery,  kterými   vyznačuje   se   cirkulace   krevní v nadledvině všech tříd obratlovců, možno shrnouti v tyto body:
1. Nadledvina obratlovců jest orgán bez vývodů a odměšek její již u nejmladších stadií jest odváděn cévami. Plán oběhu krevního v nadledvině obratlovců jest dvojí. Buďto proudí krev z periferie do orgánu a v centru se shromažďuje a větší vénou jest odváděna, neb prochází
XXXIX. ﻿krev orgánem a jeho dutinami, na jedné straně vstupujíc a na druhé vycházejíc.
2.  Význačnou známkou drah   krevních   v nadledvině  obratlovců jest velká bohatost na cévy a velká šířka cév. Obě tyto okolnosti mají za následek zvolnění proudu krve v nadledvině větší, než je v jiných orgánech
3.  Stěny drah krevních   v nadledvině všech   obratlovců vyznačují se tenkou stěnou, což platí zejména o stěně sinusoidních prostorů a o stěně drah krevních v koře ssavčí nadledviny. Tato tenkost stěn padá na váhu při zvýšení tlaku krevního.
4.  Nadledvina všech tříd obratlovců chová v sobě krevní dutiny různé velikosti, do nichž krev z artení  přichází a vénami jest odváděna. Dutiny tyto, sinusům   podobné,   nacházejí se   u ryb,   obojživelníků,   plazů,   ptáků, ssavců i člověka.
Vysvětlení o L> r
Obr. 1. Nadledvina člověka dosp. Řez podélný z zóna fasciculata. (Reichert oč. 4. hom. imm,  ',,).
>    2. Část příčného řezu zónou fascicu!. člověka s nastříknutými cévami (Reichert
oč. 3, obj. 4).
»    3. Nadledvina dospělého člověka. Přechod krevních drah ze zóny fascic. do zóny reticul. a z této do dřeně. (Reichert oč. 3., obj. 4)
>    4. Nadledvina člověka dospělého. Skupina gangliových buněk s četným fibrilérním
vazivem a nervem («) (Reichert oč. 3., obj. 6).
>    5. Část řezu nadledvinou  dospělého   člověka  při  malém   zvětšení.   Na řezu  jest
13 akcessorních nadledvin různé velikosti.
>    6. Akcessorní nadledvina člověka s nastříknutými cévami. (Reich e rt oč. 3., otj 4).
>    7. Nadledvina člověka. Ostrůvky tkáně korové dislokované do dřeně. (Reichert
oč. 3, obj   4.
'S/
/>.


X XXIX ﻿D= Srdínko;., O oběhu krevním v nadledviné obratlovců.""IV.
*-W* i r?       v ^N0 vx:
^$^'Vjfeť M JU ^   v C
•:^^^*L:<A
'•'•
•'.'•• • •••••••   ;• ""•* ;•••!' !
,«    -   '•• - ~ i     •>..  •*   .       -—»•*:•.
'              »  »N  *   * '""        ""
• ,   •••'  .                 '*••     ""••••'
•    :   • *   . i. »'•-   • .         *  +         ^

nrSnKnkcaánal Jel.
Rozpravy E. třídy, ročn.XIV,čís.39 (1905.^ ﻿*"
