"","x"
"1"," ﻿ROČNÍK XVI.
TŘÍDA II.
ČÍSLO 21.
O vrozené brachymetakarpii.
Z české chirurgické kliniky Prof. Dra. O. Kukuly a ústavu pro normální anatomii
Prof. Dra. J. Janošíka.
MUDr. Stanislav Tobiášek,
I. sekundární lékař českého oddčlení chirurgického Prof. Dra. O.  Kukuly.
Předloženo dne 22. června IQO/.
Jsem přesvědčen, že již z výše uvedeného nápisu vybavuje se každému jasně představa kongenitální anomálie ruky člověka, o níž jednati hodlám a je-li tomu skutečně tak, tož správně navrhuji toto nové pojmenování pro onen abnormální stav nejdistálnější části horní končetiny, kde nalézáme kongenitální zkrácení kůstky metakarpalní.
Případy tyto dosud v literatuře uváděny byly pod názvy bud!,,brachy-dactylia"" nebo ,,brachyphalangia"", než dle mého úsudku název mnou udaný daleko přesněji vystihuje abnormální stav a lokalisaci, o níž se jedná a z té příčiny tento nový název jest oprávněným a odůvodněným.
Abnormity tyto jsou skutečně vzácný a lichou jest námitka, že případy tak malicherné nikdo nepublikuje a že jest jich dosti.
Pokud jest mi z přístupné literatury známo, byl Leboucq1) prvním, který na vzácnou anomálii tuto upozornil. Jest tomu právě jedenáct let, co týž v belgické akademii lékařské uveřejnil práci ,,de la bra-chydactylie et de l' hyperphalangie chez l' homme"". Ze tří tu publikovaných případů povšimnutí hodným jest případ druhý, kde popsána jest brachy-phalangia palce vzniklá tím, že metakarpalní kůstka podlehla redukci, u ostatních pak prstů zkrácenými byly druhé falangy.
Též třetí případ Leboucqem popsaný jest zajímavým; zde v délce redukována byla metatarsální kůstka palce nohy a kromě toho zkrácenými byly druhé články ostatních prstů. Fotografie těchto případů byly r. 1897 demonstrovány na kongressu německé společnosti chirurgické.
Rozpravy: Roč. XVI. Tř. II., číslo 21.
XXI. ﻿Později a to r. 1900 Joachimsthal2) popsal případ, u něhož jednalo se o abnormně krátkou kůstku metakarpalní čtvrtého prstu na obou rukou symmetricky se vyskytující a týž autor 3) zmiňuje se o abnormně krátké kůstce metakarpalní pátého prstu a pak o jiném případu s abnormální krátkou kůstkou metakarpalní čtvrtého prstu. V tomto případu nositelkou této anomálie byla 251etá dívka, u níž čtvrtý prst byl téže délky jako pátý. Délka metakarpalní kůstky třetího prstu byla 60 mm, čtvrtého 33 mm, pátého 51 mm; z rozměrů těchto zřejmým jest i délkový rozdíl čtvrté metakarpalní kůstky od třetí a páté.
Podobné anomálie na obou metakarpalních kůstkách pátého prstu viděli Rieder,4) M o n r o5) a Rabaud.6) R a b a u d publikoval případ s redukovanou délkou čtvrté kůstky metakarpalní; než dle W i n d-1 e h o týž případ byl popsán od K l i p p e l a, V a r i o t a a Martina a z té příčiny nutno tento případ považovati za jeden a též tak citovati.
Prof. Kenyeres7) pozoroval u H. V., 371etého obuvníka sym-metrické změny v nejdistalnější části horních končetin záležejících v tom, že čtvrtý prst byl tak zkráceným, že pouze o 1/2 cm přečníval hrot prstu pátého. Zkrácení podmíněno bylo zkrácením čtvrté kůstky metakarpalní, což též skiagraficky potvrzeno bylo. Při utvoření pěsti byl distalní konec čtvrté metakarpalní kůstky o 13 mm proximalněji uložen, než distalní konce ostatních kůstek metakarpalních.
Skiagramem bylo dokázáno, že kosti jsou celkem normálně vyvinuty, pouze konečný článek levého palce oproti pravému byl zkrácen. Funkce levé i pravé ruky byla normální. Zajímavým byl poměr délek kůstek metakarpalních; druhá = 75 mm, třetí = 69 mm, čtvrtá — 40 mm, pátá — 53 mm. Zkrácení tedy obnášelo 35—40%.
Kromě výše uvedených autorů podobné případy popsali G u b l e r 8) a P f i t z n e r 9) a to jest celá literatura, kterou se mi podařilo sebrati; jest tedy velice skrovná.
V české literatuře odborné podobného případu publikovaného jsem nenaleznul, čímž ovšem nepodává se důkaz, že anomálie tato nikdy dosud v Čechách nebyla, než jistě možno říci, že i toto faktum rovněž argumentuje řídké vystupování této zrůdnosti.
Nositelkou brachymetakarpie, již hodlám zevrubněji popsati, jest A. V., 311etá služka z Tejnky. Rodiče její jsou na živu a zdrávi. Sourozenců nemá a pokud je jí známo nikdo ani z rodiny ani ze vzdálenějšího příbuzenstva podobnou affekcí netrpí a ani netrpěl.
Na zkrácení čtvrtých prstů byla upozorněna velice záhy, než teprve v 16. roce stala se nápadnou touto abnormalitou svému okolí, ba možno říci, že v určitých posicích stávala se ruka její ještě nápadnější.
Ponechav stranou chorobopis a bezvýznamná jiná data anamnestická, musím uvésti asi toto:
XXI. ﻿Žena prostřední postavy, kostry i výživy. Horní končetiny jsou dobře vyvinuty, distální konce jejich nápadnými jsou symmetrickým zkrácením čtvrtých prstů. (Tab. I. Obr. 1.)
Zkrácení jest takového rozsahu, že čtvrtý prst pouze asi o J/2 cm převyšuje prst pátý; a nápadným je to, že na ruce levé zkrácení toto jest větším než na ruce pravé. Symmetrická odchylka tato jest podmíněna zkrácením čtvrté kůstky metakarpalní, což je zřejmým již z fotografického snímku (Tab. I. obr. 1.), kde na hřbetu ruky dá se konstatovati:
1.  Vymizení kloubu metakarpofalangealního, o čemž svědčí ta okolnost, že na místo partie vyvýšené nalézáme prohlubinu.
2.   Rýhy vzniklé addukcí prstů sahají asi ll/2 cm proximalněji než normálně.
3.   Kožní   příčné   vrásky   nad   kloubem   interfalangealním   prvním čtvrtého prstu netvoří s ostatním oblouk distálně vypnutý, nýbrž jsou rovněž proximalněji uloženy, než analogní rýhy na prstu pátém.
Kromě toho při pohledu na dorsum ruky levé vidíme, že třetí článek středního prstu je krátkým a něco zduřeným, rovněž pak i nehet sám je ve srovnání s nehty ostatními nápadně zkrácený.
Na ruce pravé aspexí dají se konstatovati poměry podobné.
Při pohledu na dlaň jak ruky pravé, tak levé, nápadnými jsou dvě rlosti hluboké rýhy proximalně se sbíhající, které dobře jsou zachyceny na Tab. I. obr. 2.
Jest jisto, že tyto rýhy podmíněny jsou rovněž tím, že kloub meta-karpofalangealní zkrácením metakarpalní kůstky čtvrté jest proximalně pošinutým.
I na tomto obrázku možno zjistiti, že rýhy nad obloukem interfalan-gealním prvním jsou v jedné přímce, kdežto u normálních končetin vrásky kožní nad kloubem interfalangealním prvním čtvrtého prstu spíše ku vráskám kloubu interfalangealnímu druhému pátého prstu se blíží.
Thenar oproti antithenaru je v rovnováze.
Při pohledu na zaťaté pěsti (Tab. II. obr. 3.) nápadným jest jednak to, že čtvrtý prst skrývá se ze tří čtvrtin pod třetí, z části pod pátý prst; jednak nápadným jest výseč a prohlubina, kterou nacházíme mezi hlavičkami třetí a páté metakarpalní kůstky.
Z tohoto posledního jevu dá se approximativní zkrácení čtvrté metakarpalní kůstky určiti; oproti třetí zkrácení obnáší skoro celé 2 cm, oproti páté metakarpalní kůstce difference měří více než l cm.
Aktivní i passivní pohyby jsou normální ;rovněž i citlivost je neporušena.
Daleko zajímavější poměry nacházíme na skiagramech, na nichž difference délkové jsou nápadné.
Levá ruka V. udává tyto rozměry: (Tab. II. obr. 4.)
délka karpu: 35 mm
délka celé ruky i s karpem: 174 mm
XXL ﻿Délka v mm.	metakarpu	I. falangy	II. falangy	III. falangy
palce	46'5	31	15	
II. prstu	64	!    38	22	15
III. prstu	57	41	27	II
IV. prstu	38	37	25	16
V. prstu	5*	30	17	I4-5
Distalní konec radia a ulny jest tvaru normálního a složen jest z kosti dosti spongiosní; podobně na kůstkách karpalních není ničeho abnormního. Metakarpalní kůstka palce je mohutná, tvořena je kostí hlavně spongiosní. Poblíže proximalní plošky sedlo vité jest nepatrně znatelnou hranice mezi epifysou a diafysou, neboť hranice propadla již ossifikaci. Ulnarním a vo-larním otočením na skiagramu vystupuje na ulnarní hraně význačně zahnutí volarní metakarpalní kůstky palce.
Na volarní ploše hlavičky nalézají se dvě kůstky sesamské.
Mnohem více než kůstka metakarpalní palce je rotována falanga první palce, což ovšem při položené horní končetině na podložku není jevem abnormálním. Diafysa tvořena jest kostí převahou kompaktní, epifysarní čásť je tvořena kostí spongiosní.
Článek konečný je nápadným svou poměrnou krátkostí; na širokou epifysu na proximalním konci 121/2 mm širokou nasedá štíhlá diafysa s pars unguicularis; článek tento jest mírně hyperextendován.
Metakarpalní kůstka druhého prstu je robustní, spíše kůstku metakarpalní muže připomínající. Široká proximalní epiíysa dosti příkře sužuje se v diafysu, která zvolna přechází v hlavičku dosti širokou. Při vkloubení metakarpofalangealním nalézá se malá kůstka sesamská.
Na článcích druhého prstu není ničeho abnormního a rovněž poměry délkové zdají se býti normálními.
Rovněž metakarpalní kůstka, první a druhá falanga třetího prstu nejeví žádných abnormit; třetí však článek jest ku své šířce nápadně krátkým (jj mm šířky a n1/2 mm dlouhým, setkáváme se i zde s typickou brachyfalangíí.). Zkrácení tohoto článku týká se pouze diaphysy, ježto jest vidno, že epifysa i pars unguicularis jsou dobře vyvinuty.
Metakarpalní kůstka čtvrtého prstu jest zřejmě zkrácenou; i na ní lze dokázati, že zkrácení podmíněno jest abnormní krátkostí diafysární části, ježto vzhled obou konců její je normální. Na hlavičce je nápadno oploštění styčné plošky v kloubu metakarpofalangealním, čímž se
XXI. ﻿stalo,  že hrbolovitý výrůstek na mediální straně daleko vyznačněji se praesentuje. Též není vyloučeno, že hlavička je volarně flektována.
Na ostatních falangách tohoto prstu podobně na metakarpalní kůstce pátého prstu není žádné odchylky. Pouze zmínky by zasloužila falanga druhá pátého prstu, která jeví náběh ku brachyfalangii, což číselně poměrnou délkou se dá dokázati.
Pravá ruka V. má následující rozměry: (Tab. II. obr. 5.) délka karpu: 33 mm délka celé ruky i s karpem:  177 mm.
Délka v mm.	metakarpu	I. falangy	II. íalangy	III. falangy
palce	46-5 '	31	15	
II. prstu	66	37	19	15
III. prstu	60	40	28	16
IV. prstu	38	39	20	16
V.  prstu	52	3i	I7-5	15
Již z výšeuvedených číselných dat a rovněž i z aspexe skiagramu je zjevno, že jedná se o poměry skoro bych řekl symmetricky vyvinuté jak na ruce levé.
Rovněž i na tomto skiagramu je nápadnou odchylkou abnormní délka metakarpu čtvrtého prstu, jeho štíhlosť diafysy a pak ulnarně vytvořený malému růžku podobný hrot na hlavičce poblíže plošky artikulační.
Nedá se ovšem in vivo dokázati, čím podmíněno toto jest, než přípustnou by byla hypothesa, že vznik nutno hledati v založení svalstva normálně vyvinutého na abnormálně krátkém metakarpu.
Detailnější dedukce z případu tohoto činiti nelze a to z té příčiny, že u ženy přes 30 roků staré ossifikace jest již dokonalou a rozdílu mezi epifysami a diafysami není.
Resumé: U. A. V. jedná se o brachymetakarpii čtvrtého prstu obou rukou. Jelikož však, jak svrchu jsem akcentoval, jak hlavičky tak base metakarpalní kůstky jsou vzhledu skoro normální kůstky metakarpalní (až na oploštění hlavičky), kloním se k závěru, že anomálie tato jest podmíněna nedostatečným vývojem části diafysární; v čem však hlavní příčinu hledati, zůstalo mi podobně jako ostatním mým předchůdcům nevysvětleno. Než snad podaří se po upozornění na tyto případy mezi mladšími nositeli nahodile nalézti mladší formy této zvláštnosti leratologické a pak nebude nesnadno skiagraficky příčinu zrůdnosti této, ne-li dokázati, tož aspcň více osvětliti.
XXI. ﻿LITERATURA.
1.  L e b o u c q:   De la brachydactylie et de   Hiyperplialangie   chez l' hornině. Cit. dle Archiv fůr pat hol. Anatomie und Fhysiologie. Rudolf Virchow. Bd. 151. f. XV.
2.  Joachimsthal:   Berliner klinische Wochenschrift. Nro. 38.
3.  Joachimsthal:    Archiv fůr pathol.  Anatomie und  Physiologie.  Bd. 151. f.  XV.  Bd.  I.
4-Rieder   \  cit. dle Windle-ho v Merkel-Bonnet.
5.  MonroV         ,,
6.  Rab a u d )
7.  Kenyeres:   Fortschritte auf dem Gebiete der Roentgcn-Strahlen   Bd. IX.  Heft.  5.  v práci: Angeborene Missbildungen in Roentgenbildern.
8.  G u b l e r:  Gazette medicale 1850 p. 610.
9.  Plitzner:    Beitráge    zuř    Kenntniss  děs  menschlichen   Extremita tc:i-skeletts, Schwalbe, Morph. Arbeiten-Bd.  IV. S, 544.
XXI ﻿Dr. Tobiášek: O vrozené brachymetakarpii.
Tab. I.
Obr. 1.
Obr. 2.
Rozpravy České Akademie. Třída U. roč. XVI. (1907) čís. 21. ﻿* ﻿Dr. Tobiášek: O vrozené brachymetakarpii.
Tab. II.
Obr. 3.
Obr. 4.
Obr. 5.
Rozpravy České Akademie. Třída II roč. XVI. (1907) čís. 21. ﻿*"
