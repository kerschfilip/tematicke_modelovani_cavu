"","x"
"1"," ﻿ROČNÍK V.
TŘÍDA II.
ČÍSLO 38.
O příčinné souvislosti mezi hnilobou střevní a některými dermatosami.
Podává  I)r. Ant. Heveroch.
Z  laboratoře  pro  chemii  lékařskou  prof.  Dra. J. Horbaczewského. Předloženo   dne   !:;>.   června    18%.
Dr. Gustav Singer*) přišel ve své práci k náhledu, že >při některé skupině dermatos vystupují s nápadnou pravidelností známky zvýšené hniloby střevní a po odběhnutí kožní nemoci opět vymizejí a zase naopak, prostředky proti střevní hnilobě čelící mají nepopiratelný vliv na onemocnění kožní*. Ku myšlénce té přivedla jej okolnost, že při urticarii neleží příčina nemoci v žaludku, ale spíše ve střevu, čemuž svědčilo, že jest rozmnožen v moči indican. Našel poměr volné kyseliny sírové ku vázané 0'4 oproti normálnímu 10-0! Zkoumal dále poměry ty při acne vulgaris a pruritus senilis a našel je změněny. Na důkaz pro druhou větu svého tvrzení podával vnitřně menthol v kapslích asi l gr. denně a dermatosy se hojily.
Náhled Singerův potvrzuje Freund,**) který dělal podobné pokusy s -Mráčkem.
Bohužel zůstává celá otázka, zda hniloba střevní jest aetiologickým momentem pro některé dermatosy při svrchu citovaném »předchozím sdělení*, a doposud nikde neobjevila se kontrola. Zůstává mi záhadným, že Singer vlastní práci, ač již dvě léta od té doby uplynula, nikde neuveřejňuje.
Jest těžko učiniti si z předchozího sdělení obraz o celé věci, když se neví, jaký byl charakter a průběh případů, jež si vybral, jakou methodu analytickou zvolil a k jakým došel v jednotlivých případech hranicím.
Poněvadž věc sama jest veimi zajímavá již sama o sobě, poskytujíc trochu světla do temné dosud aetiologie dermatos, a slibuje i zdárné úspěchy
*)  Wiener Klín.  Wochenschrift 1894,   Nro 3.   Ucber   d.   sichtbaren  Ausdruck   und Hekámpfung v. Darmfáulniss. **j ibidem.
Rozpravy: Ročn. V. Tf. II. C. 38.                                                                                        l
XXXVIII. ﻿therapeutické, založené na odůvodněných a správných praemissách, milerád uposlechl jsem vyzvání p. prof. Dra, Janovského, bych vyšetřoval vztah mezi hnilobou střevní a dermatosami u některých nemocných na jeho oddělení. Zvolil jsem tudíž théma to ku práci chemické v laboratoři p. prof. Dra. Hor-baczewského, na niž dostalo se mi stipendia slavnou Českou Akademií císaře Františka Josefa pro vědy, slovesnost a umění, za něž tímto svůj nejhlubší dík skládám.
Jest nutno předem rozhodnouti, zda dá se zvýšená hniloba střevní nějakou určitou methodou posouditi, a vyjádřiti kvantitativně číslem.
Při hnilobě střevní súčastňnjí se bakterie hnilobné, jichž působením vznikají určité produkty. Zdá se tudíž na první pohled správno, souditi na větší hnilobu střevní, když najdeme více bakterií hnilobných.
Na této větě stavěl se důkaz o výhodě desinfekce dutiny zažívací Bou-chardem do medicíny zavedené. Tak Sucksdorff počítal zárodky choroboplodné při desinfekci střeva a z toho již chtěl souditi na její působnost. Avšak methoda ta jest nespolehlivá, jak Stern*) ukázal, poněvadž i v normálním organismu počet hnilobných bakterií valně kolísá dle zevních okolností (hlavně při obstipaci je zvětšen), a celá řada bakterií nám uniká při našich methodách vyšetřovacích. Námitky Sternovy jsou správný a vyvracejí úplně možnost souditi na zvýšenou hnilobu střevní ze zvýšeného počtu bakterií, poněvadž neznáme ještě normu a neumíme tedy určiti, kdy jest počet bakterií nad normu zvýšen.
Než i kdybychom dnes již znali přibližně počet bakterií v normálním střevě, nic by nám to nepomohlo. Vždyť určíme-li zvýšený počet bakterií, nemůžeme z toho již souditi na značnější hnilobu střevní. Hniloba střevní závisí od činnosti těch bakterií a nemohu přece chtíti tu činnost posuzovat dle počtu účastníků, dokud nevím, jak každý se práce súčastní. Bylo by to stejnou chybou, jako chtíti posuzovati práci některého družstva jen dle čísla jeho členů. Myslím, že lehce by se mohl nalézti i při subnormalní hnilobě počet bakterií valně rozmnožen.
Posuzovati větší či menší hnilobu střevní dle počtu většího či menšího bakterií hnilobných — nehledě ani k tomu, že nemáme bezpečné methody k určení toho počtu — jest tedy se stanoviska čisté logiky nemožno.
Posuzovati hnilobu střevní dle produktů hnilobných látek jest již spíše správno. Čím více produktů, tím větší byla hniloba, totiž akce bakterií, a nijak nám nezáleží na tom, jak veliký počet bakterií se na produkci té súčastnil. Jen jedna jest otázka: známe všechny produkty hnilobných bakterií? Albu**) uvádí nyní již nám známých osm skupin látek působících auto-intoxikaci, totiž kyseliny, plyny, aromatické substance, zásady xanthinové, aminy, diaminy, alkaloidové látky, leukomainy; každá skupina pak má celou řadu jednotlivých různých látek. A nemáme žádné právo domnívati se, že známe již všechny ty látky, takže i kdybychom všechny dnes známé látky
*) Zeitschrift fůr Hygieně. 1892. **) Die Bedeutung  der Lehre   voň den Autointoxicationen fůr die Pathologie.   1896.
XXXVIII. ﻿ve výmětech určovali, ještě nebyli bychom jisti před chybou, ježto nevíme, jaké látky a kolik zůstává nám neznámo a nejsou tudíž pojaty v počet. Týž Albu*) určoval hnilobu střevní zkoumaje účinek fenoleinu (= isobutylfenol C6H5OC4H9) jakožto střevního antiseptika kvantitativním určováním SH2 povstalého rozkladem bílkovin; ovšem zase jen methoda velmi nejistá.
Než zbývá ještě jedna okolnost na uváženou. Část produktů hnilobních se resorbuje epithelem traktu zažívacího a bučí přicházejí jako takové do oběhu krevního, ale jistě daleko větší část, poněvadž membrána střevní není mrtvá, ale živá, působením živých epithelií se přemění. Toto množství resor-bovaných produktů hnilobních a zvláště produkty přeměněné jest novou obtíží, proč nikdy nemůžeme přesně určiti množství produktů hnilobných.
Nemusíme snad ani podotýkati, že určení takové setkává se s mnohými jinými obtížemi vnějšími: tak jistě zcela jiné bude množství produktů hnilobných ve výmětech u lidí stížených průjmy než u lidí s obstipací.
Z celé té úvahy vyplývá, že vlastně nemáme žádné methody, jíž bezpečně mohli bychom číselně větší či menší hnilobu vyjádřiti. Ciníme-li tak počítáním bakterií, či určením množství látek hnilobných, jest určení to, jak svrchu jsem poukázal, nanejvýše jen přibližné, ale nikdy není přesné.
Nutno však uvážiti ještě jednu důležitou stránku v otázce, zda hniloba střevní může býti příčinou autointoxikace, eventuelně některých dermatos, o které i Albu ve své svrchu citované práci se nezmiňuje.
Jest jisto, že působením bakterií hnilobných na přeměněnou potravu v rouře zažívací povstávají různé produkty. Produkty ty jsou pro organismus škodlivé, jsou to jedy pro organismus, jež v něm samém povstávají. Jedna část jich — neznáme jaký díl — odchází výměty, druhá část se vstřebává, při čemž dílem zůstávají jako takové, dílem však při pochodu vstřebávání, jsouce to vysoké sloučeniny chemické, na nové se přeměňují.
Položme si nyní otázku; mají-li produkty hnilobné v traktu zažívacím se nalézající jako takové pro organismus význam, pokud se nevstřebávají. Musíme otázku tuto zodpověděti negativně. Organismu živému je úplně lhostejno, jakým a kolika miliardám bakterií skýtá pohostinství ve svém traktu zažívacím, pokud bakterie ty nepůsobí přímo naň, pokud se chovají in-differentně. Organismu může býti úplně lhostejno, jaké produkty bakterie ty za svého pobytu v traktu zažívacím vyrábějí, pokud epithelie střevní nevstřebávají jedy jich, jako takové.
Poněvadž v otázce naší ne o bakterie, ale hlavně o jich hnilob ní produkty se jedná, mohu vysloviti větu, že pro autointoxikaci mají význam jen ty látky, které jako takové se vstřebávají, tělem kolují a exkrety, hlavně močem, se vyloučí. Jest pravděpodobné, že veliká řada toxinů hnilobných se vstřebává, ale za processu toho se proměňuje na látky nižšího složení, úplně neškodné.
*) Zuř Frage   der Desinfection   děs Darmkanales.   Berl.   klin. Wochenschrift. lSí)f>. Nro.  44.
l* XXXVIII. ﻿Při otázce o autointoxikaci bylo by tudíž úplně zbytečuo určovati množství toxinů ve střevě, ale pro otázku má význam určiti jen množství toxinů vstřebaných. Myslím, že při otázce o desinfekci střeva bude nutno vždy určovati, zda zmenší se množství produktů vstřebaných čili nic.
Tím ovšem již od prvotní otázky o hnilobě ve střevě valně jsme se uchýlili. Přišli jsme až k tomu bodu, že při otázce autointoxikace nutno určiti kvantum vstřebaných toxinů. Od původní věty Singerovy došli jsme až k otázce, zda skutečně při dermatosách více toxinů se vstřebává, tělem koluje a se vylučuje.
Jest tudíž dalším bodem úvahy, zda máme methody, jimiž bychom mohli vstřebané produkty bakterií kvalitativně i kvantitativné v těle určiti. Problém jest zajisté velmi obtížným. Vždyť jistě vůbec ještě ani neznáme všechny ty produkty bakterií, tím méně můžeme věděti, které se z nich vstřebávají, jak dlouho se udrží v organismu, zda snad později vlivem toho nevystihlého chemismu živé buňky se nezmění; zkrátka nedovedeme dnes rozluštiti problém ten v celé šířce a obmezujeme se na látky v moči vyloučené.
Látky ty jsou ze skupiny aromatické, vážou se v moči na kyš. sírovou a tvoří s touto sdružené kyseliny. Baumann*) uvádí tyto látky aromatické: fenol, parakresol, katechin, indoxyl, skatoxyl, kyselina hydroparakumarová a kyselina oxyfenyloctová. Ovšem že není těmito sedmi látkami již řada úplně vyčerpána a že nové a nové se chemicky dokážou.
Jest další otázkou, zda ty sdružené kyseliny dostanou se do těla jen resorbcí produktů z hniloby střevní a zda netvoří se ve tkáni organismu. Pokusy voň den Velden-ovy a Salkowskiho svědčí tomu, že tyto aromatické sloučeniny tvoří se i ve tkáni samotné.
Tím, že přikročili jsme po úvaze k určování kvantitativnému sdružených kyselin, valně uchýlili jsme se od prvotní cesty, totiž poměru mezi hnilobou střevní a autointoxikaci. Vždyť tím nevšímáme sobě všech těch produktů hnilobných, jež se vyloučí výměty, všech vstřebaných a v organismu zužitkovaných produktů a na druhé straně určujeme s produkty hnilobnými i produkty ve tkáni samotné povstalé. Rozmnožení aromatických sloučenin v moči nemůžeme hned bráti za důkaz zvýšené hniloby střevní, naopak dovolíme si dedukci tu jen s největší opatrností. Uvažme, kolik momentů hraje tu svou důležitou úlohu l Látky ty jsou v moči rozmnoženy 1. jestli tkáň více látek těch produkuje a 2. jestli více se hnilobných produktů vstřebává, či 3. v obou případech společně. Větší vstřebání se produktů závisí asi hlavně na stavu epithelialních buněk střevních, jež následkem neznámých příčin více látek škodných do těla propouštějí, aniž by je ničily a teprve na druhém a myslím daleko podřízenějším místě od rozmnožení produktů ve střevě čili od větší hniloby.
Teprve za této opatrnosti soudíme jen pravděpodobně z kvantity sdružených kyselin v moči na kvantitu hniloby. Tam, kde soud ten přímo se vede, bráti jej budeme jen s touto reservou. Tím ovšem kvantitativné určení
*) Zeitschr. f  physiologische Chemie. Hd. X.
XXXVIII. ﻿látek těch v moči jen velmi nejistým jest nám indikátorem hniloby ve střevé Ale námitka ta nemá žádného významu, vždyť nám, jak svrchu jsem dovodil, nijak nezáleží při otázce autointoxikace na určení stupně hniloby ve střevě, nýbrž na určení množství látek otravných v těle kolujících a vyznačujících se určitými symptomy klinickými.
Tomuto  poslednímu   účelnému  a  správnému  požadavku  methoda  naše vyhovuje. Tvrzení to musíme ovšem  zase bráti  s reservou: vyhovuje,  pokud se týče již známých látek aromatických,  ale  zůstává  nedokonalou v ohledu tom,  že jest jistě množství látek tělem  kolujících i vyloučených, jež my -poněvadž je neznáme — do počtu nebereme.
Soudíme ovšem zase jen přibližně z rozmnožených sdružených kyselin v moči na rozmnožení produktů toxických v těle.
Methoda ta je daleko rozumnější a logičtější nežli čítání bakterií či spor, či určování produktů hnilobných ve výmětech. Užívalo se jí i od jiných autorů, při jiných sem spadajících otázkách. Morax zkoumal tak účinek některých antiseptik (jodoform, bismuth, kalomel). Rovighi zkoumal sůl karlovarskou a kefir, Bartoszewicz poměry při průjmech, Eiger při nemocech jater atd.
Maje svrchu uvedené okolnosti a důvody na paměti, rozhodl jsem se ku zkoumání, zda při některých dermatosách rozmnoženy jsou sdružené kyseliny v moči a v případě kladném chtěl jsem se pokusiti, zda tato dvě fakta jsou k sobě v příčinném spojení.
Poněvadž aromatické sloučeniny vázány jsou na kyselinu sírovou, zjednoduší se práce tím, že určuje se poměr kyseliny sírové volné k vázané a poměr ten se označuje A : B. Normálně jest stanoven poměr ten na číslo 10, ovšem že i za normálních poměrů číslo to kolísá v dosti širokých hranicích (9-00—16-0).
K určení poměru volné kyseliny sírové a kyselin sdružených na sírovou vázaných užil jsem methody Baumannovy modifikované Salkowskim. Podávám její výpis.
K určení volné i vázané kyseliny sírové odměří se 100 cm3 čisté filtrované moči, k ní přidá se 100 cm3 kyseliny solné a zahřeje do varu, v němž se udrží 15—20 minut. Za varu sráží se chloridem barnatým a sraženina zpracuje se dle známých method analytických.
K určení vázané kyseliny sírové odměříme znovu 100 cm3 filtrované moči a přidáme k ní 100 cm3 alkalického roztoku chloridu barnatého (obsahuje 2 volumy barytové vody norm. a l vol. chloridu barnatého norm.) Od povstalé sraženiny odfiltrujeme nezvlhčeným filtrem 100 cm3, okyselíme lehce kyselinou solnou a přidáme 10 cm3 kyseliny solné, zahřejeme a udržíme ve varu 15—20 minut a sraženinu zpracujeme jako nahoře. Tím dostaneme množství vázané kyseliny sírové a odečtením od čísla horního (udávajícího množství veškeré kyseliny sírové) množství volné kyseliny sírové. Poměr
^ kyseliny sírové k vázané označujeme A : B a vyjádříme číslem.
Čísla v přiložených tabulkách udávají množství kyseliny sírové v 1000 cm3 ne množství veškeré vyloučené kyseliny sírové za 24 hod.  a to  z důvodu
XXXVIII. ﻿íi
toho, že nejsladšími domluvami nedovedl jsem nemocné k tomu svésti, aby všechnu moč nastřádali a proto nepřikládám číslu udávajícímu množství moče žádný význam zvláštní a v některých případech je ani neuvádím. K tabulkám připojil jsem i krátký extrakt popisu nemocí, jež mi laskavě panem prof. Drem. Janovským zapůjčeny byly.
Zpracoval jsem celkem 10 případů; k dalším případům již neměl jsem odvahy, poněvadž každý případ vyžadoval valně času i opatrnosti a výsledek byl jen negativní. Bylo mi až příliš líto věnovati tolik času negativním výsledkům, z nichž vlastně žádnou nemohu vésti positivnou dedukci.
Volil jsem případy dermatos (klinické popisy uvádím níže), jež dávaly mi největší ještě pravděpodobnost na positivní výsledek. Bohužel nebyla ani jedna urticaria ani acne jednak pro nedostatek místa, jednak i z toho důvodu, že nemocní s takovými dermatosami neradi ještě ulehají, přijata.
Vedle těchto vyšetřoval jsem ještě jeden případ pemphigus foliaceus, který v polovině vyšetřování nemocnici opustil a jeden případ eczemu, kde náhle objevila se bílkovina v moči, takže od dalšího vyšetřování jsem upustil.
I. Eczema impetiginosum.
H. A., svob. číšník, 26 r.
Onemocnění trvá prý rok; nejdříve počalo na prsou a rukou jako skupina vřídkft, k vůli nimž chodil do ambulance, kde mu byly discidovány. Před půl rokem vyskytla se vyrážka na hlavě, jež značně svědila. Později siřila se vyrážka i na čelo.
Na kůži čela pozorujeme zardělou pokožku, jež jest drsná a olupuje se ve drobných šupinkách, místy jsou malé oděrky, příškvary pokryté. Erupce tato zasáhá do vlasaté části hlavy až ku kosti temenné, dále šíří se po spáncích a kořenu nosu. Mimo tuto má četné furunkule a acne simplex v obličeji. Vyrážka podobná sídlí na prsou a na dolní polovici stehna za-ujímajíc velikost dlaně.
Datum	Sírová volná	Sírová vázaná	Pomér obou
15. VIL	T4506	0-1716	8-45 : 1-00
1G.VII.	2-4947	0-1173	21-00 : 1-00
17. VIL	3-5275	0-1253	28-14 : 1-00
18. VIL	1-1020	0-0765	14-4 : 1-00
19. VIL	1-9242	0-1304	14-76 : 1-00
Moč jasně žlutá, kyselá.
XXXVIII. ﻿II. Eczema acutum faciei.
N. M., obchodní příručí, svobodný, 17 r.
Onemocnění trvá 14 dní. Nemocný zaměstnán byl čištěním mosaze chemickými látkami, od čehož odvozuje povstání kožní affekce. Tvář jevila z počátku silnou zarudlost kůže, na níž povstaly skupinky pupenečků a pu-chýřků. Affekce provázena byla silným svedením. Léčen dosud zásypem.
Kůže obličeje až na kůži čela a nejdolejší partie brady, jakož i kůže boltců je silné zarudlá a zduřelá, napjatá, lokální teplota její je zvýšena. Na povrchu zarudlé kůže nalézají se skupinky pupenečků a puchýřků jako špendlíková hlavička velikých. Jiná místa zbavena byvše vrchních vrstev pokožky mokvají anebo se kryjí žlutavými lomnými stroupky. Nemocný trpí mírným svedením.
Nemocný zasypáván a vnitřně mu podáván arsen.
Datum	Množství	Spec. váha	Sírová volná   Sír. vázaná		Poměr
14. X.	—	1019	1-4014	0-2153	6-51 : 1-00
15. X.	1590	1013	0-9806	0-1236	7 90 : 1-00
16. X.	1522	1016	1-5419	0-1211	12-03 : 1-00
17. X	1300	1017	1-3560	0-1227	11-04 : 1-00
18. X.	1370	1016	1-2088	0-1287	9-40 : 1-00
Na počátku vyšetřování byla moč jasná, kyselá, později kalná neutrální. Nemocnému se eczema zhojilo a on propuštěn.
III. Eczema univerzále.
H. P., vdova, 62 r.
Nemocná byla už v mládí stížená podobnou affekcí, jež se pak několikráte opakovala. Nejtěžší recidiva nastoupila před 4 roky, která sice zašla, ale od té doby nebyla nikdy kůže normální. V posledním půlletí lokalisovalo se onemocnění hlavně v obličeji, na trupu a horních končetinách.
Kůže obličeje silné zarudlá, infiltrovaná a deskvamuje se v jemných destičkách bělošedých. Víčka jsou poněkud oedematosní. Na hlavě nalézá se jako zlatník veliké místo, zarudlejší, stroupky pokryté a pod nimi mokvající, krk a šije mají kůži silněji zarudlou, infiltrovanou. Na kůži prsou a zádech nalézají se místa až jako dlaň veliká, kde je kůže silně zarudlá; desquamuje, na mnohých místech pak mokvá; sem tam možno dobře ve skupinách rozeznati pupenečky a puchýřky. Všude na prsou hojné effekty škrábání. — Po dobu vyšetřování zasypávána mokvavá místa indifferentním pudrem.
XXXVIII. ﻿Datum	Kvantum	Spec. váha	Sírová volná	Sír. vázaná	Poměr A : B
5. III.	750	1030	4-0819	0-2742	14-88 : 1-00
6. III. í). III.	950 860	1028 1024	3-6081 2-4744	02524 0-1522	14-66 : 1-00 16-25: 1-00
10. III.	570	1027	3O669	01219	25- 14 : 1-00
11. III.	800	1030	3-7105	0-1758	21-10: 1-00
12. III.	770	1030	3-6163	0-1598	22-63 : 1-00
Moč byla stále jasná, žlutá, kyselé reakce, neobsahovala abnormních součástek. Stolice denně.
IV. Ecsema chronicinn.
N. N , podplukovník, 60 r.
Onemocnění trvá přes 2 roky. Eczemu předcházely varicosity na bérci a odtud eczem. Od mladých let trpí záchvaty asthmatickými.
Nemocný má celé mokvavé plochy, pokryté tu a tam lomivými crustami na dolních končetinách a spodní části břicha. Plochy ty po obkladech resoi -cínových sice schnou, ale jakmile s těmi se vysadí, počnou znovu mokvati.
Datum      Množství		váha       Sírová volná    Sír. vázaná			Pomér obou
7. VI.	—	1021	2-57751       0-3730            6 90 : 1-00		
10. VI.	—	—	1-4010	0-13612	10-27 : 1-00
11. VI.	—	—	2-94441	0-4045	7-28 : 1-00
13. VI.	—	—	2-9071	0-2026	14-34 : 1-00
17. VI.	—	—	2-8706	0-2035	14-10 : 100
18. VI.	—	—	2-9097	0-1774	16-4 : 1-00
19. VI.	—	—	3-0665	0-2145	14-3 : 100
22. VI.	—	2-8554		0-10725	13-31 : 1'00
25. VI.	—	3-2887		0-2068	14-89 : 1-00
26. VI.		1019	4 9963	0-2607	18-16: 1-00
27. VI.	—	5-1789		0-2843	18-21 : 100
28. VI.	—	4-3166		0-2338	18-45: 100
XXXVIII. ﻿25. VI. podáno O3 gr kalomelu, načež nastaly 3 průjmy. Ač poměr stoupl valně nad normál, zůstal eczem nezměněn. — Moč stále kyselá se sedimentem urátů.
V. Dermatitis hcrpctiformis.
S. V., vdovec, 78 r.
Přes rok má svrbění, jež v noci je intensi vnější, takže nemocný se musí škrabati, jinak je zdráv. Vyrážka trvá asi 4 měsíce.
Nemocný je dobré výživy. Celé tělo i tvář kryto je vyrážkou různého druhu; vidíme zde dílem pupence kopřivky bud isolované či splývající. Na některých místech větší i menší puchýřky buď isolované či ve skupinkách zvící hrachu, čirou neb žlutavou tekutinou naplněné. Nejvíce jest jich na šiji, dorsum pedis, praeputiu, vnitřní ploše stehen. Po těle jsou hojné stopy po škrábání.
Během léčení některé puchýřky prasknou, se obnaží a hojí, jiné zase na nových plochách erythematosních se objevují, tak na dorsum ruky, v krajině clavicularní. Celkem ale puchýřky stále se hojí a zasychají, takže nemocný mohl býti 5. Ilí. zhojen propuštěn.
Datum	Množství	Spec. váha	Sírová volná	Sír. vázaná	Poměr obou
24. II.	1010	1023	2-5803	0-1573	16-40 : 1-00
27. II.	400	1024	1-6832	0-2566	6-56 : 1-00
28. II.	500	1022	1-9234	0-3078	6-25 : 1-00
3. III.	3f>o	1020	2-1468	03533	6-08 : 1-00
4. III V moči objevilo se náhle hojně bílkoviny a poněvadž nemám jistoty, zda by nijak přítomná bílkovina kvantitativní poměr rušiti nemohla, upustil jsem od dalšího šetření. Zajímavo jest, že ač poměr klesá pod normu, předce eczem se zhojil. Myslím, že klesání to připadá spíše na vrub úporné obstipace, jíž nemocný trpěl.
VI. Dcnnatitis herpttifoi mis.
K. F., klempíř, 69 r., vdovec.
Od svého mládí trpěl nemocný občas značným svedením kůže a více kráte byl také proti tomu léčen. Vážněji nikdy nestonal. Asi J/a roku pozoruje mírné oodemy končetin. Před měsícem vyvinulo se opět svěděni ve značnější míře a na stranách fiexorň obou předloktí povstala místa erythe-matosní, na nichž vytvořily se neštovičky. Po 4 dnech příznaky na rukou vymizely, ale nová lokalisace povstala v týle, kde na červené spodině se vytvořily bílé puchýře se serosním obsahem velikosti bobu. Po dvou dnech lokalisovala se choroba téhož rázu na vnitřní straně stehen.
Kůže končetin je patrně ztluštělá. Na dorsum rukou četné malé jizvy bolavé barvy. Na vnitřních plochách obou předloktí kůže barvy zarůžovělé
K o»-pravý.  Kočn. V.  Ti. II. Č. 38.                                                                                                  2
XXXVIII. ﻿10
se olupuje v tenkých vrstvách rohových. V týle kůže v rozsahu dlaně erythematosní, na ní příškvary po puchýřích a četně neštovičky jednak se /hni-salým obsahem, jednak zaschlé. Na vnitřní straně stehen erythematosní červeň, jež nemocného značně svrbí. Na kůži té později naskáčou puchýře různé velikosti, jež pak zhnisají a zasychají. Tytéž puchýře objeví se později na podbříšku a dorsu ruky i nohy. Pozvolna zasychají a ve 4 nedělích vymizejí i subjektivní symptomy.
Datum	Množství	Spec. váha	Sírová volná	Sír. vázaná	Poměr obou
31.1.	920	1021	1-7976	0-1253	14-34 : 1-00
3. II.           350		1026	1-6499	0-1076	15-32 : 1 00
5. II.           800 i              i		1022	2-600	0-1766	14-72 : 1-00
6. U.            250           1025			2-0521	0-1219	16-82 : 1-00
7. II.	650           1027		1-9907	0-1304	15-28 . 1-00
Moč slabě kyselá, jasná, bez bílkoviny, bez cukru.
VIL   Prurigo mitis.
M.  H , dcera dělníka, 5 r.
Choroba datuje se od věku % roku, kdy lokalisovala se na dolních končetinách. V letě z pravidla mizela, v zimě opět vystoupila.
Na obou končetinách, horních i dolních, hlavně na stranách extensorů, při čemž plochy kloubové netknuty zůstaly, jsou efflorescence konické, bledě červené, na povrchu se zkrvavělým stroupkem. Kůže v celku zhrubělá, po-líčkovaná. Subjektivně udává nemocná značné svěděni.
Nemocná po dobu vyšetřování se koupe, a vnitřně bére Roncegno.
Datum	Sírová volná         Sír. vázaná		Poměr obou
2. VII.	2-8335	0-3112	9-10 : 1-00
5. VIL	3-0006	0-2098	14-30 : 1-00
6. VII.	2-1955	0-2380	9-22 : 1-00
8. VIL	2-5269	02103	12-01 : 1-00
10. VIL	1-5663	0-1252	12-5 : 1-0
11. VIL	2-0323	0-1438	14-13 : 1-0
12. VIL	1-7160	0-1127	15-22 : 1-0
Moč žlutá, jainá, kyselá, bez cukru a bílkoviny.
XXXVIII. ﻿11
Vlil. Psoriasis universalis.
E. A., kondukteur dráhy, 24 r.
Onemocnění trvá 3 roky, počalo na prsou, zádech a vlasaté části hlavy. Léčen byl před 2 roky na kožním oddělení českém chrysarobinem a arsenem. Před 3 týdny se affekce opět zhoršila, tak že nemocný nucen byl znovu vstoupiti do nemocnice.
Na prsou, zádech, obou horních i dolních končetinách jak na straně extensorů tak i na straně flexorů, vyjma obou krajin loketních, zákolenních, plosky i dlaně, je kůže barvy červenohnědé, což zejména v periferii ve značnější saturaci se jeví a slupuje se v drobných, stříbrných šupinkách. Na periferii lze pozorovati četné primérní efflorescence, sestávající z konických pupenečku, stříbrnou šupinkou krytých. Podobné efflorescence pozorovati lze ve vlasaté části hlavy.
Datum	Sírová volná	Sírová vázaná	Poměr obou
24. V.	T0633	0-1085	9-8 : TO
26. V.	1-0813	0-0900	12-01 : 1-00
29. V.	1-0119	00673	15-4 : 1-00
30. V.	1041	0-1169	9-4 : 1-00
31. V.	10529	0-104	10-12 : 1-00
Moč jantarově žlutá, čirá. kyselá. Nemocný propuštěn zlepšen.
IX. Psoriasis.
V. K., svob. učitel, 19 r.
Choroba trvá 4 měsíce. Před tím nikdy žádnou kožní chorobou stížen nebyl. Affekce počala na vlasaté části hlavy, zejména na rozhraní této a obličeje, tvořením kulatých čočkovitých efflorescencí, na povrchu bílými šupinami krytých. Ponenáhlu errupce šířila se na trup a končetiny a asi před 2 měsíci dosáhla nynějšího rozměru. Nemocný léčen z počátku lokálně, později i vnitřně arsenem.
Na vlasaté části hlavy je kůže pokryta mohutnými deskami zmrtvělé vrstvy rohové, zejména na hranici mezi vlasatou částí a čelem, kde splývají desky v jeden pancíř od ucha k uchu se táhnoucí. Na obličeji jednotlivá ložiska, krytá bílými šupinami, roztroušeně po obličeji, hlavně na horním víčku oka pravého. Na trupu a končetinách, hlavně na stranách extensorů, jednak efflorescence jak špendlíková hlavička veliké, jednak velikosti čočky, jednak splynulé velké plochy, jež hlavně vidíme na prsou, sestávající z po-
2* XXXTIII. ﻿vrchního infiltrátu kůže, krytého mohutnými deskami rohovými. Po odloupnutí desek rohových objeví se spodina rudé barvy, mírně krvácející. Nejméně znatelná jest lokalisace na loktech a kolenou. Dlaně a plosky jsou choroby úplně prosty.
Datum	Kvantum	Spec. váha	Sírová volná	Sír. vázaná	Poměr A : B
4. XII.	460	1025	2-7082	0-2162	12-53 : 1-00
5. XII. 6. XII.	660 300	1013 1029	3-0056 2-6115	0-3230 0-2506	9-30 : 1-00 10-42 : 100
9. XII.	600	1030	2-9147	0-2650	11-00 : 1-00
10. XII	950	1030	2-6607	0-2010	13-23 : 1-00
11. XII.	870	1030	2-5678	0-2447	10-49 : 1-00
12. XII.	590	1027	1-8758	01900	9-87 : 1-00
Moč kyselá, čirá, neobsahuje abnormních součástek. Stolice denně.
X. Normální případ.
Vyšetřován byl případ zastaralé luxace v rameni u člověka jinak zdravého a to během jednoho týdne, aby se zjistilo, zda strava nemocniční nemá náhodou na křivku tu svůj vliv.
Za laskavé dovolení k vyšetření případu toho jsem díkem povinen p. prof. Dr. K. Maydlovi.
Datum	Množství	Spec. váha	Sírová volná	Sír. vázaná	Poměr obou
22.X	1515	1024	2-2594	0-2212	10-21 : 1-00
23.X.	1380	1022	23154	0-2179	10-62 : 1-00
24.X.	1765	1017	1-5772	0-1514	10-42 : 1*00
25. X.	2160	1015	1-3497	0-1211	11-14: 1-00
4. XI..	1970	1008	1-0738	0-2169	9-18 : 1-00
5. XI.	1750	1015	1-3514	0-1472	9-18:1-00
Moč slabě kyselá, jantarová, jasná.
XXXVIII. ﻿13
Uvedl jsem v přiložených tabulkách výsledek svého šetření, jenž nijak nepotvrzuje předběžné sdělení Singerovo. Vždyť v případech těch neklesá nikde poměr A : B značně a stále pod hranici voň den Velden-em udanou, totiž kol čísla 10. Klesne-li číslo poměrné pod 10, stane se tak jen pro jeden den a hned den následující číslo to dostupuje normální výše. Poněkud více kleslo číslo to v případě druhém, ale i ta okolnost mluví proti náhledu Singerovu, poněvadž v době klesání poměru se eczem již rychle hojil a nemůže býti tudíž příčinná souvislost mezi hnilobou střevní a dermatosou z případu toho dedukována, poněvadž v době, kdy snad souditi by se mohlo na značnější hnilobu, eczem se lepšil. Dále netroufal bych si již úchylku tak nepatrnou považovati za důkaz abnormního processu střevního, když víme, že číslo to i od jiných okolností závisí.
V případě V. pruritus herpetiformis jest již úchylka ta značnější, blížíc se k číslu 6. Ale tou právě okolností mluví případ ten proti větě Singerově. Vždyť dermatosa se v době rozmnožených sdružených kyselin, jež svědčiti nám mají o zvýšené hnilobě střevní — zhojila. Jak můžeme tudíž představiti si závislost dermatosy od zvýšení hniloby střevní, když v době zvýšené té hniloby dermatosa zmizela! Pro snížení poměru A : B jest však vysvětlení velmi jednoduché a správné, totiž to, že nemocný trpěl úpornou zácpou až 3 ony trvající. Šetření bylo skončeno z toho důvodu, že náhle objevila se v moči bílkovina.
Na přítomnost bílkoviny bylo ve všech případech stále zkoumáno, poněvadž tam, kde o nefritidu se jedná při našich nedostatečných známostech o pathologické fysiologii lehce chyba by nám mohla se naskytnouti. Nevíme, není-li resorbce produktů hnilobních změněna, není-li snad ničení jich v organismu živými buňkami porušeno, možno, že při nefritidě abnormně se tvoří a hromadí v těle látky, jichž účinek by mohl nesprávně přičítán býti produktům hnilobným atd. Z důvodů těch upustil jsem od dalšího vyšetřování, jakmile se bílkovina objevila.
Případ IV. mluví také proti náhledu Singer-ovu jednak tím, že za stávajícího eczemu poměr A : B zůstal normálním, hlavně ale tím, že když podáním kalomelu poměr ten ještě více klesl, eczem se ani v nejmenším k lepšímu neobrátil.
Výsledek práce mé jest tedy negativní, totiž ani v jediném případě nepotvrdila se příčinná souvislost mezi hnilobou střevní a některými dermatosami, jak Singer ji udává.
P. prof. Dru. Horbaczewskému za laskavé vedení a mnohé rady při práci v jeho laboratoři konané uctivý vzdávám dík. Rovněž díkem jsem povinován i p. prof. Dru. Janovskému, který ku práci mne vybídl, materiál zaopatřil a s největším zájmem práci sledoval.
XXXVIII. ﻿*"
