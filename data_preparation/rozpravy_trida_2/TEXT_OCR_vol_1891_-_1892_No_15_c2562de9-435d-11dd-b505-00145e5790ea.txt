"","x"
"1"," ﻿ROZPRAVY
ČESKÉ AKADEMIE CÍSAŘE FRANTIŠKA JOSEFA
PRO VĚDY, SLOVESNOST A UMĚNÍ V PRAZE.
ROČNÍK I.
TŘÍDA II.
ČÍSLO 15,
O VZTAZÍCH RUDISTC
K   OSTATNÍM    MLŽŮM
t   _      f
PODÁVÁ
DR  FILIP POČTA
PŘEDLOŽENO DNE 18. LISTOPADU 1891.
V PRAZE.
NÁKLADEM ČESKÉ AKADEMIE CÍSAŘE FRANTIŠKA JOSEFA
PRO VĚDY. SLOVESNOST A UMĚNÍ.
1892. ﻿TI-KRM J. OTTY v PKA/B.
-
 ﻿Ve svém pojednání »O rudistech, vymřelé čeledi mlžů z českého křídového útvaru** dotkl jsem se již některých bodů, které zdály se mi býti důležitými ku přirovnání této čeledi s ostatními mlži. Odvažuji-li se názory tehdy naznačené dále prováděti, činím to jednak z té příčiny, že mám za příhodnější myšlénky takové snésti ve článek samostatný, v němž odpadá popis jednotlivých tvarů, jednak i proto, že od té doby vyskytly se následkem nových vědomostí o rudistech cizích nové zkušenosti, názory i otázky, o nichž zde míním ve stručnosti pojednati.
Jest ovšem zřejmo, že jest nazírání na celou třídu mlžů se stanoviska jediného, na základě poznatků, jichž dobyli jsme v jediné čeledi vymřelé, jednostranným a že změní se snad dosti značně, změní-li se základ jeho.
Tu však zdá se mi býti čeleď rudistů v té příčině tak důležitou a pro podobná přirovnání tak příhodnou, že odvažuji se poukázati na vztahy tyto, byť by i později třeba bylo opraviti některé z uvedených myšlének.
V rozpravě své míním se dotknouti  hlavně šesti bodů, jež jsou:
1. Nestejnosť misek.                               2. Tloušťka misek.
3. Skladba stěny skořápkové.                4. Otisky svalové.
5. Zámek.                         ""                        6. Předkové rudistů.
V odstavcích těch pojednám ve stručnosti o znacích rudistů a o poměru, v jakém jsou v tom směru ke znakům ostatních mlžů.
•
l. Nestejnosť misek.
Tělo mlžů jest souměrné dle plochy vedené středem a procházející mezi oběma miskami. Následkem toho i misky u tvarů úplně pravidelných jsou sobě opačně stejné, to jest jedna rovná se obrazu v zrcadle misky druhé. Stejností misek vyznačuje se většina zkamenělých i žijících mlžů a zvláště nejstarší zástupci třídy této velkou většinou honosí se stejností misek. Ano u těchto nejstarších mlžů nalézáme stejnosť misek i v případech těch, když misky samy jsou velice nestejnostranné a když posunutím vrchole v jistý směr aneb zvláštním naduřením jistých míst misky nabyly tvaru nepravidelného. Dobrým příkladem pro takový podivný tvar jsou nám rody Dualina a Antipleura z českého silur-
* Pojednání král. české společnosti nauk VII. řada 3. sv. 1889.
l*
237 ﻿ského útvaru. Přímka spojující dvě nejvíce vyklenutá místa na obou skořápkách zove se, jak známo, tloušťkou a stojí u velké většiny mlžů kolmo na miskách. Při uvedených dvou rodech není však přímka ta postavena kolmo, nýbrž šikmo, a tvoří bud napřed aneb do zadu s miskou ostrý uhel. Rod Leda, který z mlžů jest nejstarší a který má hlavní své rozšíření ve druhé zvířeně silurské dle Barrandea, jest podobně jako ostatní starší silurské rody Modiolopsis, Nucula, Synek a j. stejnomiskatý; avšak záhy poměrně vyskytují se již některé druhy rodu Avicula se skořápkami sobě nestejnými.
O původu nestejnosti misek byly náhledy rozličné a jeden nikoli z nejposlednějších byl ten, že z příčiny neznámé jedna polovina těla zvířecího mohutněla a že následkem toho i miska tuto polovinu kryjící počala se více klenouti. Vysvětlení toto ovšem není správné, poněvadž nelze pochopiti příčinu, proč by jedna polovina těla, tudíž jedna polovina všech ústrojů pojednou rostla v míře větší než polovina druhá a mimo to nikterak nezakládá se na zkušenostech dobytých při zkoumání těla nynějších mlžů.
Nestejnosť misek tvoří u čeledi rudistů znak velmi význačný a lze tu, dle mého zdání, nejlépe dokázati původ růstu jedné misky na úkor druhé.
Nejstarším zástupcem rudistů jest nade vši pochybnost rod Diceras, který pochází, jak později uvedeno bude, z rodu Alegalodon, úplně stejnomiskatého. Ač rod Diceras má svrchní skořápku vždy menší zpodní, přece nejsou rozdíly ty tak značné, abychom nemohli za typ rodu toho považovati tvar s miskami úplně stejnými, nehledě ani ku příbuznosti jeho s rodem Megalodon. U některých jedinců hojného druhu Diceras arietinum pozorujeme misku levou zcela obdobně tvořenou, jako miska pravá jest, a jen o málo menší. Tíže skořápek u rudistů většinou velice značná, způsob potravy a pak také i mocný pohyb vln mořských byly příčinou, že původně stejnomiskatý tvar ten přirůstal vrcholem jedné skořápky ke dnu mořskému, aneb ke skále pobřežní. Rod Diceras nemel ještě zákona ustáleného, kterou miskou přisedati, nýbrž přirůstal tu pravou, tu levou a tato okolnost zřejmě svědčí tomu, že stejnost misek byla původní a jaksi v plánu rodu toho. Utkvěním jedné skořápky tíhlo tělo zvířete do skořápky zpodní a pohyb misek omezil se úplně na misku svrchní. Kdežto otevírání dělo se původně pohybem podobným otevírání knihy, mohl nyní proud vodní s potravou vniknouti k tělu nejlépe tehdy, když svrchní miska byla vyzvednuta do výše. Následkem toho tedy, že tělo zvířecí již tíhou svou skořápku svrchní opouštělo a ve zpodní se ukládalo, stávala se svrchní skořápka menší a opustivši původní svou úlohu, chrániti celou polovinu zvířete před vlivy zevnějšími, přejímala čím dále tím více během rozvoje úkol pouhého víčka.
A tento zde ve stručnosti načrtnutý pochod zobraxen jest zúplna ve vývoji rudistů, pokud se týče vnějšího tvaru misek a jím jen lze, dle mého mínění, vysvětliti nestejnosť misek u mlžů. Za typ mlže možno proto považovati měkkýše se dvěma úplně stejnými miskami a máme v tom ohledu obdobu také u ramenonožců, mezi které patří, jak známo, nejstarší zkameněliny vůbec. Dokud tato zvířata měkkýšovitá byla volná, aneb přisedala stvolem, jsou úplné
238 ﻿stejnomiskatá, anebo aspoň nejsou rozdíly mezi oběma miskami veliké, při-růstala-li však skořápkou, nastaly značnější rozdíly ve velikosti obou skořápek, které zároveň s rozlišným uložením téla daly podnět ku rozeznávání misky břišní a hřbetní.
Pochod hořeji vypsaný lze velice dobře u rudistů pozorovati. Rod Diceras, nejstarší zástupce čeledi této, má misky, jak již bylo pověděno, poměrně málo nestejné; u některých, .a to zvláště mladších tvarů, jsou již rozdíly mezi oběma miskami dosti značné. Tak rod Toucasia z urgonien, který zdá se býti přímým potomkem rodu Diceras sensu strictiore, má nestejnosť misek již značné vyvinutou. Podrod Heterodiceras se svými potomky rody Requienia a Matheronia rovněž jest již dosti nestejnomiskatý. U oddělení tvarů s uspořádáním zvráceným dosahují pak rozdíly obou skořápek nejvyššího stupně. Jsou to hlavně rody Caprotina, Polyconítes, Radiolites, Biradiolites a Hippurites. U posléze vytčeného rodu jest nepoměr obou skořápek tak značný, že měří-li zpodní skořápka velikého druhu jednoho v délce 40 cm, jest svrchní víčkovitá miska pouze 3—5 cm vysoká.
Jsou ovšem některé žijící tvary, které plují volně v moři a přece se vyznačují nestejností misek, jako na př. některé druhy rodu Pecten; u těch můžeme předpokládati, buď že dříve přirůstaly, aneb že plovouce měly stále jednu rt touž misku dolů obrácenou, tak že se opakoval pochod, který jsme vylíčili u druhů s miskami přirostlými.
2. Tloušťka misek.
Domněnka, že tloušťka misek u mlžů, jakož mocnost zevnějšího příkryvu u mořských živočichů vůbec jest v obráceném poměru s hloubkou moře, uznává se nyní všeobecně a nalézáme pro ni čím dále tím zřejmějších dokladů. Ve velikých hlubinách, kde panuje klid a není žádných proudů a vírů vodních, netřeba zvířeti misek tlustých; avšak v mělčinách, blíže u břehu, kde vlny mocno na břeh narážejíce nesčetné množství zbytků živočišných s sebou unášejí a kde tedy pohyb vody vůbec jest mocnějším, jest zapotřebí pevných, ochranných přikrývek pro útlé tělo mlžové. Nejstarší zástupci mlžů mají misky nad obyčej tenké a následkem toho i svaly, které těmito jemnými miskami pohybují, jsou slabé a zanechávají jen velice nepatrné otisky po sobě. Obě tyto okolnosti nasvědčují tomu, že staré usazeniny, jako na př. náš silurský útvar, povstaly z moře poměrně hlubokého a klidného.
Jinak se to má u tvarů, které žily na stanovišti pobřežním. Ony mají misky tlusté, velmi pevné a obyčejně ke dnu přirostlé. Takovými miskami vyznačují se přede všemi jinými hlavně rudisté. U nich dosáhl vývoj stěny skořápkové a to hlavně v misce zpodní stupně takového, že vzhledem k mohutnosti stěny možno nazvati místo určené pro zvíře nepatrným. Je-li na př. průměr obústí některého druhu rodu Diceras as 7 cm, tu připadají z něho ani necelé 3 cm na dutinu pro zvíře a více jak '2 cm po každé straně na stěnu skořápkovou. A podobný poměr jeví se i u ostatních rodů a jen snad některé menší rody, jako Simacia, Gyropleura a j. mají skořápky poměrně tenčí, ježto
SN ﻿nemohl na jejich nepatrný vnější povrch náraz vln tak mocné působiti jako na druhy veliké. U rodu Hippurites a Ichthyosarcolithes setkáváme se se zvláštním zjevem, který rovněž nám dosvědčuje, že rody ty měly nutně zapotřebí pevných schránek. Zvíře vytvořovalo si totiž během růstu čas od času na zpodu skořápky zpodní zvláštní příčky, kterými přebytečný prostor pod sebou oddělovalo, tak že povstaly dutiny, které nazvány byly v němčině před léty komorami vodními (Wasserkammern). Jest zde obdobný pochod, jaký nalézáme u hlavonožců, ač rozdíl mezi oběma těmito třídami měkkýšovými jest v tom ohledu patrný, neboť skořápce nautilové dodávají vzduchové komůrky nadobyčejné lehkosti, kdežto zdají se sloužiti obdobná opatření u rudistů ku rozmnožení pevnosti a mohutnosti skořápky.
Dále ovšem není u rudistů sifo vyvinuto a komůrky samy nejsou pravidelné, nýbrž v odstavcích nestejných a často šikmě položené.
Zdali zvíře přidržovalo se jen pláštěm svým aneb jiným nějakým zvláštním způsobem (jako připínací páska u hlavonožců) na zpodu dutiny, není známo a nelze nalézti ve skořápkách nijakých stop, jež by v té příčině nám podávaly o tom zprávy.
Samo přidržování svaly, zdá se, že by u rudistů nebylo dostačilo, neboť svaly byly poměrně krátké a omezené téměř na obústí skořápky, kdežto tělo zvířecí šinulo se jaksi pochodem nahoře líčeným doleji pod plochu, ve které svaly působily.
U rodu Ichthyosarcolithes pozorovány i také na našich českých druzích podobné, často dosti pravidelné příčky; než bohužel jest stav, v jakém se nám zbytky tohoto rodu zachovaly, tak nepříznivý, že nelze odvážiti se bližšího vysvětlení.
Byly-li komory ty vzduchem neb vodou naplněny, nelze rovněž nyní již zjistiti.
Ve skořápkách hippuritů bývají komory nyní zachovány tím způsobem, že obyčejné krystaly čistého vápence pokrývají jejich stěny, kdežto uvnitř rozkládá se tmavší nekrystallsovaná hmota, která vnikla do vnitř bezpochyby infiltrací.
U rodu s miskami velice tlustými setkáváme se se zvláštním zjevem, totiž s jednoduchými chodbami aneb i také s celou soustavou chodeb takových ve stěnách skořápky, o nichž později bude blíže mluveno.
Účel zařízení toho zdá se býti patrný a jest ten, malými prostředky vytvořiti pokud možno misku tlustou a silnou, která, zvláště jedná-Ii se o skořápku svrchní, mimo to musí býti také ještě lehkou, aby mohla býti svaly snadno nadzdvihována.
3. Skladba stěny skořápkové.
Skořápka u rudistů složena jest podobné jako u jiných mlžů ze dvou vrstev obyčejné zřetelně od sebe oddělených. Vnitřní vrstva jest perleťová a složená z jemných lístků k sobě přidružených a vnější skládá se z hranolků ﻿hustě k sobě seřaděných. U ostatních mlžů jsou postaveny tyto hranolky kolmo na vnitřní perleťovou vrstvu, u rudistů stojí na ni šikmo, ano, ač zřídka, jsou uloženy s vnitřní lístkovitou vrstvou rovnoběžně.*
Skladba stěny skořápkové jest však u rozličných druhů a rodů rudistových rozličná a přichází někdy ve tvarech, které nelze si ničím vysvětliti. Rod Hippu-rites, který vysokým svým vývojem může býti považován za velice pokročilý typ rudistový, má, zvláště v některých druzích, ústrojnosť stěny skořápkové dosti pravidelnou, tak že velice se podobá v tom ohledu recentním druhům rodu Cháma, ač ovšem směr jeho hranolků ve vnější vrstvě skořápkové jest šikmý na misku. U rodu Radiolites jest však skladba skořápkové stěny podivuhodná, nemající nikde obdoby. Zde dosahují totiž tyto hranolky značných rozměrů, jsou duté a vodorovnými příčkami rozdělené, tak že tvoří tkáň buničině podobnou, která snad za živa organickou látkou byla vyplněna. Byl také náhled, že hranolky tyto nejsou ničím jiným než zjevem mineralogickým při pro-cessu fossilisačním, ježto vůbec skořápky mlžů vykazují, pokud se chemického složení týče, zajímavé rozdíly; než domněnce této nelze víry přiložiti, poněvadž nalézáme hranolky u uvedeného rodu při všech dosud pozorovaných způsobech zkamenění. Vůbec zdá se, že skladba skořápek mlžových není dosud definitivně prozpytována, vzdor mnohým pracím a zvláště krásné a základní publikaci Carpenterově.** Tak nalezl pisatel těchto řádků u některých druhů rodu Pectun-culus z třetihorní vídeňské pánve vnější vrstvu skořápkovou zvláštním způsobem uspořádanou. Byla v paprskovitě seřaděné proužky rozdělená a v těchto proužcích klonily se jednotlivé hranolky šikmo k sobě a nestály tudíž kolmo na vnitřní perleťové vrstvě.
Jiný zjev dosud pouze u rudistů pozorovaný jsou chodby ve stěně skořápkové. Chodby ty probíhají ve vnější vrstvě stěny skořápkové, jsou různého tvaru a počtu a nalézají se bud jen ve skořápce svrchní aneb ve skořápce svrchní i zpodní.
M
Pokud se týče chodeb ve skořápkách svrchních, tu nalézáme nejpravidelnější uspořádání u rodu Hippurites. Svrchní skořápka rodu toho jest víčkovitá, dosti souměrná, s vrcholem téměř ve středu; od tohoto vrcholu probíhají chodby rourovité tu i tam se rozdvojující a po obou stranách slepě končící k obvodu. Typ tento jest nejpravidelnější, ovšem ale již jaksi pokročilý stupeň, který již jest i pravidelností víčkovité skořápky podmíněn. Neboť není li vrchol uprostřed misky, nýbrž silně mimostředný, až snad přímo na obvodu skořápky, tu nelze se ovšem nadíti takové pravidelnosti. Obdobnou pravidelnosť pozorujeme v rodu Polyconites, který ve svrchní skořápce chová 4 až l> chodeb, které jedním směrem míří ku vrcholu, druhým pak rozestaveny jsou po obvodu misky.
* Jest tedy mylné tvrzení, které ve všech příručních knihách všeobecné palaeonto-logie čísti možno, jako by hranolky u rudistů vždy stály rovnoběžné ku vnitřní lístko-vité vrstvě.
** Reports of the british Associaticn for tne advancement of sciences. 1843 str. 71, 1H44 str. l a 1817 str í>3. ﻿8
Počátek chodeb ve svrchní misce pozorujeme u rodu Stenopleura, kde od dutiny pro zvíře určené táhne se krátká a dosti objemná roura k vrcholu. Tento počátek, chodba pod vrcholem slepě končící a v dutině pro zvíře vnitřní perleťovou vrstvou uzavřená, vyskytuje se jen ještě u rodu Caprotina z našeho křídového útvaru. U rodu posléze jmenovaného přistupuje ještě 4 až h chodeb obloukovitě zahnutých, které berou počátek svůj na patě zubu zadního a násadce svalového a rovněž směřují k vrcholu a před ním slepě končí. U druhfi z francouzského křídového útvaru nalezeny dosud pouze chodby 2.
Rod Bayleia, který možno považovati za větev, jež daleko odloučila se od hlavního kmene rudistů, má ve svrchní skořápce 2 až 3 objemné chodby.
Rody Caprina a Plagioptychus mají stěnu svrchní skořápky jaksi složenou ze dvou listů, které mezi sebou spojeny jsou nesčíslnými kolmými lištami, čili chodby ve stěně skořápkové jsou sobě téměř stejné a tak hustě vedle sebe položené, že příčky mezi jednotlivými chodbami jsou velice úzké. Největšího vývoje v tom směru dosáhl rod Caprinula, jehož průřez hoření skořápkou nabývá rázu bublinatého pro nesčetné množství chodeb k sobě hustě seřadč-ných. Podobný pochod jako u misky svrchní můžeme pozorovati u skořápky zpodní. První počátek chodby na zpodní skořápce možno nalézti na problematickém rodu Cryptaulia z českého křídového útvaru. Rod ten podobá se vnějškem rodu Caprotina a má ve vnější vrstvě podél rýhy svazové jednu až dvě chodby, za kterými ještě 2 až 3 záhyby v podobě zvlnění stěny skořápkové leží. U rodu Caprina jest ve zpodní skořápce řada otevřených chodeb pod zadním svalovým otiskem a pak u předního otisku svalového 2 až 3 objemnější chodby. Největšího stupně dosahuje vývoj chodeb i pokud se zpodní skořápky týče u rodu Caprinula, u něhož vnější vrstva na zpodní misce skládá se vůbec ze samých chodbiček.
Tuto řadu stále hojnějších a hustších chodeb ukončuje pak rod Radiolites, jehož obě skořápky složeny jsou z mřížoviny, jak o ní bylo již mluveno.
Chodby ve svrchních miskách možno vysvětliti nutnou lehkostí těchto víček, aby mohly svaly snadno býti nadzdvihovány. Nesnadněji jest však vysvětliti chodby ve skořápkách zpodních. Jediný rozumný důvod jest ten, že skořápky měly být pevnými, ale zároveň mělo šetřeno býti hmoty stavební. Námitka, že jednomu a témuž úkazu, t. j. chodbám jednou ve skořápkách svrchních, podruhé těmže chodbám ve skořápkách zpodních dostává se jiného výkladu, zde není místnou, poněvadž u rudistň obě skořápky, jakož i chodby ve stěně jejich se obyčejně značně od sebe liší. Jen rod Caprinula má, pokud se chodeb týče, skořápky sobě téměř, rod Radiolites pak úplně stejné. Jakým pochodem chodby ve zpodních skořápkách povstaly, možno si snad takto znázorniti. Rudisté přirůstali ke dnu mořskému různými miskami, jednou dvou-zubou a jindy jednozubou, jako vůbec u nich v jisté doby zvláštní, nyní nevysvětlitelné poměry panovaly, které až ku tvarům zvráceným vedly. Na počátku křídového útvaru totiž povstaly tvary zvrácené čili inversní, při nichž původně pravá dvouzubá miska stala se pojednou levou. Mysleme si, že nějaký druh rodu Caprotina přirůstal levou dvouzubou miskou, která nyní u tohoto rodu
241' ﻿veskrze jest svrchní víčkovitá. Během dob se víčko to prodlužovalo, tvořilo se v něm místo pro tělo zvířecí a dříve kuželovitá pravá miska se umenšovala. V levé dvouzubé skořápce však byly původně již chodby, ty ovšem nezmizely rázem, nýbrž zůstaly, ač ovšem doznaly rovněž změn jako skořápka celá. A zde máme ono stadium vývoje, které nám asi představuje rod Cryptaulia. To byl asi původ chodeb těch ve zpodní misce a snadno možno si představiti, že později počet chodeb vzrostl, poněvadž mezi tím se dobře osvědčila ona jakási šetrnost, kterou pevné stavby prováděny byly prostředky malými. Proto klademe na konec řady v tom směru postupující rod Radiolites, který vždy dříve za blízkého příbuzného rodu Hippurites považován byl, který ale v skutku s ním velice nepatrné podobnosti má. U rodu Hippurites, nejmladšího zástupce rudistů, shledáváme se pojednou s ústrojností skořápkovou opět zcela jinou, normální ústrojností nynějších mlžů velice příbuznou. Tento zjev vysvětliti jest věcí velice obtížnou. Ostrojnosť stěny skořápkové, jak u nynějších mlžů jest, není však výsledkem těchto pochodů, které odbývaly se ve vymřelé čeledi rudistů ; ona byla v téže podobě již v prastarých útvarech a dlužno tudíž i v tomto směru považovati rudisty za větev mlžů odloučenou. Rod Hippurites jest nejlépe postaviti v této příčině (nikoliv však v kusech jiných) stranou a říci o něm, že jest to rudist se stěnou skořápkovou téměř normální, t. j. takovou, jaká vyskytuje se vesměs u mlžů nyní žijících.
4. Otisky svalové.
Svaly připevňující se na skořápky mlžů zanechávají na nich patrné stopy čili otisky, jež zvláště u mnohých zkamenělých zřetelné bývají. Je-li sval pouze jediný, zanechává zvláště na zpodní skořápce mlžů přirůstajících, jako na př. ústřic zkamenělých, otisk velice patrný, obyčejně v podobě prohlubené a nepravidelně rýhované jamky. Celkem seznáváme, že tloušťkou skořápky roste i síla svalu, neboť čím tlustší a větší skořápky, tím třeba silnějšího svazu liga-mentu, který skořápky otevírá a přirozeným způsobem tím mohutnějšího svalu, jehož úlohou jest, čeliti činnosti ligamcntové. Nejstarší mlžové, jako na př. rodové v našem kambrickém a silurském útvaru, nemají na svých tenkých jemných miskách obyčejně žádných zřetelných otisků svalových na důkaz, že svaly byly velice slabé a že nebylo třeba v moři silurském silných provazců svalových, jakými se někteří druhové nyní žijící vyznačují.
Pokud se umístění svalů týče, připínají se bud naplocho na skořápky aneb někdy, jak již pověděno, tvoří prohlubinu. U rudistů povstává však a jimi zase úplně zaniká zvláštní způsob inserce svalové. Již rod Megalodon má k umístění svalu zadního zvláštní vyvstalou lištu, která však dosud je v dutině pro zvíře a teprve u některých rodů rudistových posouvá se do plochy zámkové poblíže zadního zubu. Rod Diceras nemá lišty, nýbrž dvě vyvstalé pol-štářovité vyvýšeniny, na nichž se mocné svaly ukládaly na plochách zdrsně-ných nepravidelnými rýhami zajisté proto, že sval spíše zachytiti se mohl na ploše drsné než na ploše hladké. Rod Diceras rozkládá se ve 3 podrody,
243
 ﻿10
z nichž jeden  a to Diceras sensu strictiore již opět jakousi obdobu lišty  pro zadní sval má.
Rody Bayleia, Apricardia, Requienia a Toucasia rovněž vykazují lištu určenou pro inserci zadního svalu. Silně vyvstalou lištu téhož účelu má rod Valletia a u rodu Caprotina konečně jest na svrchní skořápce pro zadní sval mocná, zubu podobná vyvýšenina tak zv. násadec svalový. Zadní zub u rodu toho jest rozdělen nízkou rýhou ve dví, přední čásť jest vyšší a o něco širší, zadní pak užší a nese na své vnitřní ploše otisk svalový, na zkamenělých jedincích zřídka dobře zřetelný. Tato druhá čásť zubu zadního jest násadec svalový, který ukládá se na zpodní skořápce do jamky mnohem širší než násadec sám jest, ježto v této jamce upevněn jest sval zadní. Násadec má tudíž dvojí účel, on poskytuje předně místo zadnímu svalu k upevnění a vykonává za druhé úlohu zubu, poněvadž nad místo, kde sval jest připevněn, vrcholem svým vyniká. Poměry tyto dosahují největšího vývoje u rodu Hippurites, kde násadec svalový obyčejně přesahuje, pokud se výšky týče, přední čásť zadního zubu a jen zpodinou svou poskytuje místo k inserci zadního svalu. Ve skutečném případu byla u druhu Hippurites cornu vaccinum míra zubů: přední hlavní zub 5 cm, přední čásť zadního zubu 3""2 cm, násadec svalový 4'l cm. Násadec svalový jest u rodu Hippurites úzký, plochý, zubu úplně podoben a od přední části zadního zubu úplně oddělený.
Zvláštním zjevem, s nímž u rudistů se setkáváme, jest, že poměry, jak svaly se upevňují u rodů sobě velice příbuzných, jako na př. Hippurites, Ra-diolites a Biradiolites, jsou velice různé. O způsobu upevnění svalu u rodu Hippurites bylo již mluveno; u rodu Radiolites není vlastně žádného násadce pro svaly, nýbrž svaly upínají se na svrchní skořápce na vyvstávající lem kolem dutiny pro zvíře, který se až k zubům prodlužuje na obě strany. Jest to ovšem také silně vyvstávající lišta, než jí neodpovídá na zpodní misce žádná jamka, ano naopak svaly ve skořápce té inserují na vyvstalých polštářích. U rodu Biradiolites jsou všecky otisky svalové polštářovité a jen někdy vyvstávají silněji otisky na miskách svrchních.
Pokud se ostatních hlavních typů rudistových týče, tu má rod Caprinula a Caprina dosti slabé lišty pro zadní sval na svrchní, a nezřetelné lišty pro týž sval na zpodní misce; Polyconites silný násadec pro zadní sval na svrchní misce a rod Gyropleura rovněž na svrchní misce slabší násadec pro zadní sval.
Pozoruhodno jest, že vždy jest to zadní sval, který upíná se na násadci aneb na liště vyvýšené. Význam zařízení toho a účel násadce nelze nyní dobře si vysvětliti. U některých typů rudistových jest zadní sval vzdálenější od liga-mentu než přední, tak že při otevírání misek ve směru, v jakém kniha se otevírá, zadní sval více natahován a napínán býval než přední. A v tom možno, že by bylo lze nalézti příčinu, proč sval inserci svou vyvyšoval. Avšak u velké většiny ostatních rodů jest poměr právě opačný, a sval zadní blíže jsa posunut ku ligamentu než sval přední napínal se při otevírání méně. U rodů s dlouhými rovnými zuby mohla se svrchní skořápka otevírati jen kolmým pozdvihováním skořápky svrchní. Tu zdálo by se, že násadec souvisí jaksi s tímto způ-
M4
 ﻿11
sobem otevírání misek a že sval svou inserci zvyšoval; názoru tomu svědčily by snad také i poměry u rodu Hippurites, který má ze všech nejdelší kužel o-vité zuby a také ze všech nejmocnější násadec, avšak tu dlužno připomenouti* že u všech druhů, kde jest násadec, sval zadní upínal se na zpodní skořápce v dutině, tak že poměrná vzdálenost obou inserci na zpodní a na svrchní skořápce zůstala touže.
5. Zámek.
Účel zámkového ústroje, totiž zubů a jamek u mlžů, není dosud zcela zřetelně vysvětlen. Jest otázka, která není dosud právoplatně rozřešena, slouží-li zuby zvířete k tomu, aby uzavření skořápek bylo pevnější, čili aby svaly, které misky uzavírají, byly jimi podporovány ve své činnosti. Jen u některých nečet-ných rodů jsou zuby tak zařízeny a v podobě háčku zahnuty, že zapustivše se určitým krátkým a vodorovným pohybem do jamek skořápky drží pevně pohromadě. Obyčejně zapadají volně a nepřekážejí nikterak při otevření, ne-působí-li zároveň zavírači. V tom případě zdá se, že zuby jsou jen proto, aby řídily pohyb při uzavírání tak, aby po uskutečněném pohybu skořápky obě přišly do vzájemné polohy k sobě takové, při které uzavření jest úplné a nikde po straně otvor nezeje.
A tak by vyplňoval zámek u mlžů dvojím směrem účel svůj a obojí tento směr vidíme u rudistů. Jsou některé rody a to obyčejně starší jako Diceras, pak také ale i Requienia, Toucasia, Apricardia a j., u nichž přední zub na svrchní skořápce jest plochý a šikmě položený, tak že zapadnutí do jamky na skořápce zpodní nemůže se díti pohybem kolmým, nýbrž šikmo-vodorovným a jsou-li jednou skořápky uzavřeny, nelze je opět pohybem kolmým otevříti, nýbrž zub vysouvá se z jamky jen při jistém, určitém pohybu šikmo-vodo-rovném. Jest zřejmo, že v případech těch zub zřejmě přispívá ku pevnému uzavření misek. Dlužno zde podotknouti, že u rodů jmenovaných zadní zub bývá vždy více neb méně zakrsalý.
U druhé řady rudistů jsou zuby dlouhé a rovné a kolmo na skořápku postavené, tak že zavírání i otevírání může se díti jen způsobem tím, že svrchní skořápka kolmo nahoru neb dolů se pohybuje. Při miskách zavřených nepůsobí zuby, neodporují nikterak při otevírání a lze je tudíž míti jen za jakési stěžeje, podél kterých miska svrchní pohybovati se musí, aby na pravé místo přišla a zpodní skořápku úplně uzavřela. To vidíme u rodů Caprotina, Monopleura, Polyconites, Petalodontia, zvláště pak u Hippurites, Radiolites a Biradiolites, kteréž rody vynikají zvlášť mocnými a dlouhými zuby.
Při rozpravě o důležitosti a účelu zámku dlužno na zřeteli míti, že nejstarší tvary nemají bud zubů žádných anebo jako nejstarší zámkový typ zámek řadozubý č. taxodontní (Leda, Nucula), který rovněž nepřispívá k upevnění
v
obou skořápek. Četné rody mlžů (na př. Pectunculus) mají na svých, předním, zadním i také zpodním, okrajích ješté hrboulky, které rovněž vydatné pomáhají při uzavírání misek v tom směru, že všinouce se mezi sebe uzamykají
•
245 ﻿12
misky úplně, tak že nikde nezeje ani malý otvor. Hrboulky ty mají velikou podobu se zuby zámku taxodontního a liší se od nich nikoli svou podobou ani účelem, nýbrž pouze a jedině místem. Zuby jsou na tak zv. ploše zámkové, tedy na svrchním okraji misky, hrboulky pak na okrajích ostatních. Bylo by tudíž možno vývoj zámku mysliti si tím způsobem, že v jistém stadiu mlže, jehož vrcholy byly dosud nevyvinuté, aneb alespoň pravidelně soustředné, byly po celém okraji hrboulky rozestaveny, které řídily otevírání a uzavírání misek dosud svazem nespojených. Otevírání misek ve stadiu tomto provádělo tělo zvířecí samo. snad bobtnáním. Později ustálil se pohyb kolem jednoho bodu a tím vznikly mimostředné vrcholy a pod nimi ku snazšímu otevírání rohovitý svaz. Následkem toho nebylo třeba hrboulů na okrajích předním, zpodním a zadním a zůstaly pouze hrboule na okraji svrchním v podobě zámku řadozubého. Tento typ zachován jest u rodů nejstarších. Rostla-li skořápka nestejnoměrně, tak že stávaly se misky nestejnostrannými, vadily některé zoubky, zvláště vzdálenější od vrcholu, jakožto bodu, kol kterého se otáčení děje. I zanikly některé z hrboulků původního zámku řadozubého, jiné mohutněji se vyvinuly, do délky v podobě lišten ve smyslu pohybu otáčivého prodloužily, tak že povstaly pak rozličné typy zámkové, jak nyní je u mlžů nacházíme.
Typický tvar zámku u rudistů skládá se na skořápce jedné ze dvou zubů, mezi nimiž leží jamka, na skořápce druhé z jednoho zubu, který na obou stranách má po jamce. Nejlépe a nejpravidelněji jest tento typ vyvinut u rodu Monopleura, nemůže zde však zván býti původním, ježto rod ten jest poměrně mladý a má značné příbuzenské vztahy ku staršímu podrodu Heterodiceras, z něhož bezpochyby povstal. Vůbec pozorujeme, že pravidelnost zámku u rudistů kráčí stejně se změnou praktického účelu zámku, za kterýž účel považujeme přidržování misek u sebe. U rudistů se během dob zámek tomuto účelu svému stále více vzdaloval tím, že zuby stále zřejměji na sebe braly úlohu pouhých ukazovatelů směru.
S postupem zcela podobným setkáme se, buderne-li pozorovati chronologický vývoj jamek zámkových, určených ku přijetí zubů. Jamky tyto bývají u starších rodů Diceras, Valletia a j. takových rozměrů, že zuby úplně do nich se hodí a celou jamku vyplňují. U těch rodů, které mají zuby ploské a na zad silně zahnuté, jsou i jamky ovšem šikmé, ano až téměř vodorovně uložené pod vrcholem plochy zámkové, tak že zuby vsouvají se do nich se strany.
U rodu Toucasia jest však již jamka na svrchní skořápce mnohem širší a objemnější než zub sám, tak že v jamce po uzavření misek zbývá prázdného místa po jedné straně. U rodů Caprina a Plagioptychus jest pak jamka na svrchní skořápce tak rozšířená, že rovná se, pokud se objemu týče, dutině zvířeti vykázané. Zub vtěsnává se zde mezi dvě stěny jamky a zůstává svou třetí stranou úplně volný. Z toho zřejmě vysvítá, že zub mohl směr při zavírání sice říditi, nikdy však přispěti ku pevnějšímu uzavření obou misek. Jaký účel pak měla tak značné rozšířená jamka a byla-li vyplněna tělem zvířecím, nelze dnes již rozhodnouti.
•
246 ﻿13
6. Předkové rudistů.
První vyskytnutí se nejstaršího tvaru rudistů, a sice rodu Diceras, připadá do jurského útvaru. Před tím není po pravých rudistech žádné stopy a jest zajisté pochopitelná snaha, která ve starších vrstvách hledá typ, který by se mohl pokládati za předchůdce rudistů. Názory o tom jsou rozličné a dosud nejsou sjednoceny, jak tomu ani jinak býti nemůže ve věci tak eminentně spekulativní. Přece však domníváme se, že rod Megalodon, který počíná devonem, v triasu nabývá největšího rozšíření a končí černým Jurou, by mohl zván býti takovým předchůdcem, poněvadž setkáváme se u něho se znaky, které potom u rudistů zmohutněly a typickými se staly.
Rod Megalodon má skořápky — jsou-li uzavřené — obrysu srdcovitého, velice tlusté a sobě téměř stejné. Jest litovati, že struktura stěny skořápkové u rodu toho nebyla dosud dostatečně prozkoumána. Zámkový ústroj rozkládá se na široké ploše zámkové a zuby bývají u některých druhů obloukovitě na venek zahnuty, tak že misky mohou se uzavříti jen zvláštním pohybem šikmo-vodorovným. Zámek sestává ze 2 zubů na každé skořápce. Zadní otisk svalový upíná se na zvláštní lištu.
To jsou hlavní znaky rodu Megalodon, pokud jsou vhodný ku přirovnávání se znaky rudistů. U rudistů, které původně rovněž byly stejnomiskaté, vyrůstaly vrcholy v silnější míře než u rodu Megalodon, avšak rostly ve stejném smyslu a směru aspoň pokud se starších zástupců, jako Diceras a podrodů jeho týče. Plocha zámková jest u rudistů vždycky široká a prostorná a oblou-kovité zahnutí zubu zadního jest právě u rudistů typickým zjevem, jímž vyznačují se četné rody, jako Diceras, Matheronia, Requienia Toucasia a j. Zuby u rodu Megalodon byly značných rozměrů a pokračovaly v tom směru i u rudistů. Původní značka zámku u rodu Megalodon jest 2 : 2, t. j. na pravé i levé skořápce po 2 zubech. Megalodon z útvaru devonského má tyto zuby na obou miskách mocné a téměř sobě stejné, mladší tvary z triasového útvaru, které nyní také do zvláštního podrodu Neomegalodon se kladou, ukazují v levé skořápce zadní zub slabě vyvinutý, ano až na nepatrnou lištu zakrsalý. U rodu Diceras naopak nalézáme u některých druhů slabé stopy po druhém zubu ve skořápce levé, které již před léty vykládány byly od některých za zakrsalý zub, od jiných za nahodilou naduřeninu. Mladší tvary rodu Diceras a pak i všickni jeho potomci nemají ovšem po tomto druhém zubu již stopy pražádné. Můžeme tudíž vším právem míti za to, že na sklonku rodu Megalodon a na počátku vývoje rodu Diceras přeměnil se ve vývojové řadě rudistů zámek v tom směru, že ze dvou zubů, na levé skořápce druhdy mohutných, zakrsal zub zadní.
Zadní sval u rodu Megalodon upínal se na vyvstávající lištu a tím objevil se u mlžů poprvé nový znak, který pak u rudistů tak pokročil, že lišta, původně pod zámkem uložená, přesunula se na plochu zámkovou a zmohutněla až ve značné vynikající násadec svalový.
•M ﻿14
To jsou hlavní znaky rodu Megalodon, které u rudistů sesílené znovu se vyskytují a vyvíjejí, a z porovnávání těchže můžeme spatřovati v tomto rodu předchůdce rudistů. Mimochodem budiž zde podotknuto, že dle Boehma chová rod Megalodon značné příbuzenské vztahy ku čeledi Cardiaceae.
Na základě těchto pozorování sáhají rudisté počátky svými až do útvaru devonského, nabývají značného rozšíření v jurském a zvláště křídovém útvaru a vymírají pak úplné na konci doby křídové.
248"
