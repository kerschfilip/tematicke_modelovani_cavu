"","x"
"1"," ﻿ROČNÍK III.
TŘÍDA  II.
ČÍSLO 10.
Experimentální studie na poli magnetickém.
Píše Dr. Karel Domalíp.
(S tabulkami.)
Předloženo  dne  i),  února
V theoretickém zpracování zjevů přírodních vyskytují se často případy, ve kterých rovnice stejného tvaru opisují různé skupiny zjevů přírodních. Vzájemnost zjevů vyjadřuje se tu stejnou formou zákona. Quantitativní průběh změn probíhá stejným způsobem, ačkoli zjevy samy podstatně se liší. Vyskytuje se tedy jakási analogie mezi těmito různými skupinami zjevů. Je-li pak problém v určité skupině zjevu znám, můžeme výsledky tyto na druhou skupinu zjevů, která s první jest analogickou, přenésti, abychom tím k ře:ení závislosti analogické skupiny zjevů dospěli. Avšak nelze z pouhé této shody formální již souditi na stejnou vnitřní podstatu těchto zjevu. Pokusem nutno rozpoznati, zdali analogie tato ve všech svých důsledcích v obou případech se vyskytuje, neb zdali v některých důsledcích se liší a jakým způsobem se odlišuje, čímž k zevrubnějšímu poznání obou skupin zjevů dospějeme.
Proud tepelný, proud elektrický a intensita proudu magnetického dají se vyjádřiti rovnicemi analogickými. Zákon Ohrnuv vyjadřující vzájemnost hodnot elektrických jest jen transskripcí zákonů, které Fourier pro tepelný proud stanovil, a podobně lze proud magnetických silokřivek z analogického zákona Ohmová vyvoditi, přece však nebudeme souditi již na základě této shody formální na identitu zjevů thermických, elektrických a magnetických.
Podobně nelze souditi pouze z té okolnosti, že pohyb elektrický v obvodu proudovém, ve kterém se kondensátor nachází, lze vyjádřiti touž formou zákona, jako pohyb kyvadla neb zvučícího tělesa, neb konečně i světla, na identitu těchto zjevů. Avšak známe-H problémy jedné kategorie zjevů, lze problémy tyto na jiné kategorie zjevů přenésti a tím skupinu tuto ve příčině nových zjevů rozšířiti.
Velkolepý příklad v tomto směru podal v nejnovější době Hertz svými pokusy, kterými na základě formálně stejných rovnic pohybu kyvadlového, harmonického a známých analogických zjevů v akustice a optice i elektrické zjevy rozšířil. Avšak tím nerozšířil se toliko obor zjevů nových, ale zavedeno ﻿tím také jednotnější pojímání všech /jevíi sem spadajících. Lze tu oscillace elektrické připoutati na oscillace hmoty neb etheru, které nám jsou známější, běžnější a tím docílí se oekonomie duševní práce, kteráž jest jedním z hlavních cílu theorie.
Chceme v následujícím poukázati k některým úkazům elektrickým a magnetickým, které také lze stejnou formou rovnic vyjádřiti, a chceme některé problémy, které v nauce o elektřině jsou známé, i na zjevy magnetické přenésti. Experimentálně chceme pak rozpoznati, zdali důsledky tyto se skutečností se srovnávají. Působení sil elektrických a magnetických vyjádří se touž formou zákona. Dle rozšířeného zákona Coulombova vyjádří se síla vzorcem
T7^!
kdež q a ř/1 značí množství agens, která tu působí. V jednom případě jest to agens elektrické a v případě druhém agens magnetické, k značí specifickou hodnotu, která na qualitě prostředí a účinného agens závisí; ;• pak značí vzdálenost, která obě agens dělí a jest to hodnota, která v obou případech jest identická, kdežto druhé hodnoty jsou jen analogické. Působení sil elektrických i magnetických lze vyvoditi, jak známo, z funkce potentialní. Na základě elektrického potentialu lze dovoditi následující známý zákon.
Rovnováha na vodiči elektrickém nastane jen tehdy, když potential v celém prostoru a na povrchu elektrického tělesa má hodnotu stejnou. V případě tomto jest povrch tohoto tělesa plochou aequipotentialní, hladinou elektrickou, a silokřivky vybíhají v případě tomto v normálách hladiny této. Obsahuje-li těleso stejnorodé agens, bude obklopeno plochami aequipotentialními, jichž potential jest menší než potential tělesa samého, a které se v žádném místě neprotínají.
Vložíme-li těleso neelektrické do pole elektrického, tu, ačkoliv těleso na jedné své části kladnou a na druhé zápornou elektřinu míti bude, nastane rovnováha opětně jen tenkráte, když povrch tělesa toho bude plochou aequipotentialní. Úplná plocha aequipotentialní skládá se v případě tomto z povrchu vodiče a systému ploch, které vodiče v těch místech protínají, kterými se kladná elektřina od záporné elektřiny odděluje. Místa tato spojují čáry rovnovážné, vmyslíme-li si na tato místa bod elektrický, nebude se žádným směrem pohybovati.
Tyto důsledky, plynoucí z potentialu elektrického, plynou také z potentialu magnetického. Nutno však experimentálně dovoditi, zdali tato formální shoda i ve svých důsledcích dalších se objeví, a do jaké míry oba tyto různé zjevy elektrické a magnetické se shodují. Za tou příčinou chceme některé důsledky magnetického potentialu experimentálně dovoditi tím, že zákony elektrické i na magnetické převedeme, abychom tím i jednotnějšího pojímání obou zjevů docílili. Nechceme však shodu tuto již o sobě považovati za důkaz, že oba ty zjevy lze za identické pokládati.
Nachází-li se tu síla magnetická v poli magnetickém, nastane rovnováha sil magnetických dle analogie jen tenkráte, když povrch tělesa toho bude
X. ﻿plochou aequipotentialní. Silokřivky magnetické vycházejí ve směrech normál k ploše aequipotentialní, tedy k povrchu magnetického tělesa. Jelikož lze snadným způsobem silokřivky pole magnetického zobraziti, a sice, jak Faraday byl první učinil, pilinami železnými, dovodíme plochy aequipotentialní silo-křivkami magnetickými.
První případ, ve kterém vodič obsahuje toliko jeden druh agens, případně tedy jen elektřinu positivní neb negativní, ve zjevech magnetických, jak známo, obyčejně se nevyskytuje. Ve zjevech magnetických máme co činiti obyčejně s případem druhým, kdy do pole magnetického vloženo jest železo, ve kterémžto případě těleso magnetické obsahuje dvoje agens, positivní a negativní. Jelikož ale tvrdé železo neb tvrdá ocel, když vnější síla magnetisující se odstraní, zachovává část své intensity magnetické, naskytuje se tu opět případ, kterým zjevy magnetické od zjevů elektrických se liší tím, že v tělese magnetickém oba dva druhy agens trvale se obsahují. První případ však přece lze experimentelně vyvoditi, když jeden / pólů magnetických v dostatečné vzdálenosti od pólu druhého se nachází, takže rušivě na stav magnetický, který zkoumáme, nepůsobí. Chceme tedy nejprve o tomto případě pojednati a ukázati, že rovnováha magnetická ve vodiči magnetickém nastane podobně jako ve vodiči elektrickém, který jeden druh agens obsahuje, jen tenkráte, když povrch vodiče magnetického bude plochou aequipotentialní, což dovodíme experimentelně tím, že shledáme průběh magnetických silokřivek ve směru normál k povrchu magnetického vodiče.
Na clektromagnet, jehož průměr jádra železného rovnal se 8'5 mni, vložena kruhová deska železná, jejíž průměr měřil 50 ////// a tlouštka desky 3 min, a sice tím způsobem, že střed desky kruhové spočíval na pólu elektromagnetu. Zmagnetujeme-li proudem elektromagnet, přejde magnetismus i na desku kruhovou, a deska obsahuje stejnorodé agens pólu, kterého se přímo dotýká. Rovina papíru položí se rovnoběžně s rovinou desky kruhové, a sice ve vzdálenosti co možná nejmenší. K docílení jemných silokřivek třeba položiti papír na desku skleněnou a tuto pak přiměřeným způsobem nad polem magnetu upevniti. Deska papírová posypána byla jemnými pilinami železnými.
V přiloženém obrazci 1. zobrazeno jest pole magnetické kruhové desky v rovině její. Silokřivky vybíhají v normálách této desky a i další průběh silokřivek těch se nemění. Hlavně na okrajích desky velký počet silokřivek se nahromadí, jak lze z analogického případu elektrické desky kruhové souditi, ve kterémžto případě hutnost elektrická na desce kruhové od středu ku kraji roste. Kolem tmavého okraje lze pozorovati koncentrickou zónu světlou, jejíž vznik snadně lze vysvětliti tím, že ve směru silokřivek působ', jak Faraday nejprve vyslovil, tah, kterým souvislost silokřivek se přeruší.
Když deska kruhová na pól magnetický excentricky byla položena, nebylo znamenati žádného rozdílu v průběhu silokřivek. Není tedy rozšíření se magnetického agens závislo na bodu, kterému magnetické agens se sdělí, podobné jako jest nezávislo rozšíření elektřiny na vodiči na poloze bodu, kterému elektřinu sdělujeme. ﻿Abychom normální průběh silokřivek lépe mohli sledovati, vložena na magneticky pól deska elliptická. Osa delší měřila 80 ////// a kratší 50 mm, tlouštka desky rovnala se opětně 8'5 //////. Elliptická deska tato položena byla ve středu ellipsy na pól magnetický.
Jak z obrazce 2. na jevo jde, mají opět silokřivky magnetické na obvodu ellipsy průběh normální a i další průběh na poli magnetickém se nemění. Silokřivky opět na obvodě ellipsy v hustší vrstvě jsou nahromaděny a kolem tohoto pasu tmavějšího následuje pás světlejší jako na desce kruhové. Vloží-me-li magnetický pól do ohniska neb do jiného bodu ellipsy a srovnáme-li průběh silokřivek v případech těchto s průběhem silokřivek, když magnetický pól ve středu ellipsy se nacházel, seznáme, že se magnetické pole neliší a že rozšíření agens na magnetického vodiče nezávisle jest na poloze bodu, který se v doteku s magnetickým polem nachází. Úkaz tento jest tedy ve shodě s úkazem na desce kruhové pozorovaným a také tu vytknutým. Zajímavé jsou úkazy, které na věnci kruhovém a elliptickém pozorovány byly a které v obr. 3. a 4. jsou zobrazeny.
Věnec kruhový, jehož větší průměr 120 mm a vnitřní 50 mm měřil, položen byl na dva póly magnetické stejné polarity. Podobně položen věnec elliptický, jehož větší osy měřily 106 ////// a 87 ;//;;/, kdežto menší osy 50 mm a #8 mm. Silokřivky opět vybíhají v normálách, jak z obvodu vnějšího tak i z obvodu vnitřního, a tvoří na těchto obvodech hustší zóny. Další průběh silokrivek zachovává normální tento směr jak ve vnějším tak i ve vnitřním poli magnetickém. Silokřivky z vnějšího kruhu a zevnější ellipsy se rozbíhají, z vnitřního kruhu a z vnitřní ellipsy se soustřeďují, avšak silokřivky tyto vnitřní se ne-protínají, ale, jak v obrazcích zřejmo, utvoří se uvnitř věnce kruhového prázdné místo kruhové kolem středu věnce, a uvnitř věnce elliptického opět prázdné místo tvaru elliptického. Průměr prázdného místa kruhového měří v našem případě l '2 mm. Rozměry prázdného místa v elliptickém věnci lze přibližně stanoviti tak, že vetší osa měří 22 mm a menší 11 mm.
Úkazy tyto lze si vysvětliti na základě názoru Faradayem vysloveného, že směrem silokrivek působí tah způsobem následujícím. Myslíme-li si ve vnitřním obvode kruhového věnce vedený průměr, bude průměr tento ve směru silokrivek, které ze dvou diametrálně naproti ležících bodů vycházejí. Nastane tedy v tomto směru tah, a sice z obou bodů, avšak v opačném smyslu. Je-li tento tah dostatečný, aby tření pilin na podkladu při pohybu překonal, pak spojivost jejich se zruší a nastane ono prázdné místo. Velikost této síly tažné jest na hutnosti závislá, a jelikož na obvodu kruhovém, kde křivost všude jest stejná, bude hutnost a tedy také i síla tažná stejně velká, nastane prá/dná zóna kruhová. V ellipticky ohraničeném prostředí jest hutnost nestejná, jako jest i křivost nestejná, bude tedy směrem větší osy také větší tah než směrem osy menší, a tím vznikne prázdná zóna, jejíž obvod jest elliptický.
Z předcházejících obrazců lze si vyvoditi následující pravidlo pro experimentální upotřebení velmi důležité: Magnetické plochy vypuklé rozptylují a vydáte soustřccfují silokřivky magnetické.
\ ﻿Následující dva obrazce znázorňují nám průběh silokřivek, je-li povrch magnetického prostředí omezen plochami v hroty vybíhajícími. Obvod magnetického prostředí v obr. 5. omezen jest na jedné straně obloukem kruhovým, jehož průměr měří 50 )>un, na druhé straně ukončen jest hrotem v úhlu 45°. Největší vzdálenost hrotu od bodů obvodových méří 7í> tnut.
Obvod magnetického prostředí v obr. 6. jest omezen kruhovými oblouky, vybíhajícími ve dva hroty. Celé prostředí má tvar kotvy, která magnetické pole ve strojích dynamoelektrických vytvořuje. Vzájemná vzdálenost hrotů obnáší f)( i ;//;/*, největší šířka kotvy 22 ///;//.
Z obou těchto obrazců lze opětně souditi, jelikož silokřivky v normálách z obvodu magnetického prostředí vybíhají, že povrch jest plochou aequipoten-tialní. Ze hrotů vybíhají silokřivky magnetické ve všech směrech, a lze dobře vyčísti, že hutnost magnetická v těchto bodech jest největší, jelikož zóna silokřivek obvod magnetický obklopující v těchto místech jest nejhutnější. Větších rozdílů hutnosti v těchto případech nelze očekávati, jelikož prostředí magnetické omezeno jest rovinami rovnoběžnými, čímž na obvodě ostré hrany vznikají.
V obrazci 6. vzniká prostředí magnetické, které na jedné straně plochou vypuklou a na straně druhé plochou vydutou omezeno jest. Silokřivky vycházející z plochy vyduté rozptylují se do vnějšího pole magnetického, avšak silokřivky vycházející z vnitřní plochy vyduté nesoustředí se ve středu kruhu, omezujícího vnitřní obvod. Ačkoliv směr silokřivek na obvodě kruhu toho jest normální, přece další průběh silokřivek od tohoto směru vybočuje. Silokřivky odpuzujíce se neprotnou se ve středu kruhu. Další průběh silokřivek si vysvětlíme, rozdělíme-li vnitřní oblouk kruhový na dvě stejné poloviny a myslí-me-H si magnetické agens každé poloviny v těžisku plochy soustředěné. Jelikož stejnorodé agens po celé ploše se nachází, obdržíme dva magnetické póly stejné polarity a průběh silokřivek dvou pólů stejnorodých jest identický s průběhem silokřivek v obrazci nalezených.
Z předcházejících obrazců lze důsledně vyvinouti, že stejnorodé pole magnetické, ve smyslu na strojích dynamoelektrických, vzniká jen plochou stejnoměrně zakřivenou, mění-li se křivost, změní se též i hutnost magnetická kotvy železné. Chceme-li tedy na stroji dynamoelektrickém vytvořiti magnetické pole stejnoměrné, třeba, by plochy kotvu omezující stejně byly zakřiveny. Třeba tedy vyhnouti se všem hrotům a hranám, jako se vyhýbáme hrotům a hranám v poli elektrickém.
Tento rušivý účinek hrotů na pole magnetické dobře jest illustrován v obrazcích následujících (7. a S.). Kotvy železné tvaru půlměsíčkového, jichž rozměry nahoře uvedeny byly, vloženy jsou tu na dva póly magnetické opačné polarity. Silokřivky ze hrotů těchto vybíhají ve všech směrech do pole magnetického a tím ruší jeho stejnoměrnost.
Sledujeme-li opětně průběh ostatních silokřivek, seznáme, že z obvodu pos. i negat. kotvy vybíhají silokrixky v normálách obvodů omezujících. Další průběh uvnitř pole magnetického vysvětlíme si vzájemným působením silokřivek, které, jelikož nestejnojmenné, se přitahují. Povrchy jedné i druhé kotvy tvoří plochy aequipotentialní. ﻿Obr. S. liší se od obrazce 7. tím, že do pole magnetického vložen prsten železný. Silokřivky vstupují ve směru normál do železného prstenu se zvětšenou hutností, za to jest hutnost uvnitř prstenu menší než v případě, kdy do pole magnetického prsten železný vložen nebyl.
Rušivý účinek hrotů na stejnorodost pole magnetického lze odstraniti tím, že položíme na kotvy věnec z tenkého plechu železného. Průběh silo-křivek v případě tomto zobrazen jest v obr. 9. Věnec železný jest jen 0*5 jmw silný, kdežto kotvy na póly magnetické vložené mají tlouštku 11 mm. Vloženým tímto věncem zabráníme tomu, že siiokřivky z hrotů ve všech směrech, tedy i do pole magnetického vybíhající, nyní pravidelněji mimo pole magnetické probíhají. Pole magnetické st sice tímto věncem seslabí, avšak stane se tím stejnorodým, kterážto výhoda onu malou ztrátu daleko vyváží. Tohoto prostředku užila také elektrická společnost v Berlíně*) na svých strojích, čímž stejnorodého pole magnetického docíleno.
V následujícím chceme pojednati o případě, kdy měkké železo položeno jest do pole magnetického, ve kterémžto případě vedle původního pole magnetického objeví se nám zjevy magnetické indukce, a těleso magnetické oba druhy magn. agens obsahuje. Případ tento jest analogickým ve zjevech elektrických s případem, ve kterém vodič elektrický položen jest do pole elektrického. V případě tomto obsahuje vodič, jak známo, oba druhy, pos. a neg. elektřinu. Rovnováha elektrická nastane však jen tenkráte, když povrch vodiče bude plochou aequipotentialní. Silokřivky budou opětně v normálách plochy omezující vycházeti.
V obr. 10. zobrazen jest magnetickými silokřivkami případ následující. Původní pole magnetické vytvořeno jest v případě tomto jedním polem magnetickým, z něho/, jak známo, siiokřivky radiálně vybíhají. Do tohoto pole vložena jest kotva z měkkého železa ve vzdálenosti 2 cm od pólu. Délka kotvy měří lf>f> mm, šířka 24 tmu a tlouštka 3 mm.
Jak z obrazce toho na jevo jde, vybíhají siiokřivky vesměs v normálách povrchu, podobně i hroty jsou vyznačeny vybíháním silokřivek v různých směrech. Na obvode kotvy, hledící k pólu magnetickému, lze i různorodé agens magnetické pozorovati. V bodech, kde agens magnetické jest nestejnorodé v/hledem na agens původního pole magnetického, tam magnetické siiokřivky normálně z povrchu vystupující svůj další směr zamění vzájemným účinkem. Na obrazci lze zřejmě stopovati zónu, ve které siiokřivky se vzájemně přitahují, načež následují siiokřivky, které se navzájem odpuzují. Na straně od pólu magnetického odlehlé lze znamenati, že siiokřivky vesměs v normálách z povrchu vystupují. V případě našem nepronikají tedy siiokřivky za tuto kotvu, ale všechny se pohlcují. Prostor za kotvou nachází se tedy v úplném stínu silokřivek, které magnetický bod vysýlá. Avšak prostor za kotvou není prost všeho účinku magnetického. Z povrchu kotvy vybíhají, ovšem jen do malé dálky, siiokřivky vlastní. Kotva železná nepropouští, ale pohlcuje všechny na ni dopadající siiokřivky, sama pak vysýlá v normálách ze svého povrchu
:') Allj<emeine Elektricitats-Gesellschaft.
X. ﻿silokřivky vlastní. Úplné pohlcování silokřivek děje se pak jen potud, pokud není železo magneticky nasyceno. Překročí-li se tato mez, pak lze očekávati, že kotva silokřivky opět bude propouštěti.
Kdybychom vložili do magnetického pole í-piraly kotvu z tvrdého železa, a kdybychom původní pole magnetické odstranili, tu podrží kotva obě agens, pos. a neg., a obdržíme v případě tomto známý průběh silokřivek, jaký na ocelovém magnetu se pozoruje. V případě tomto tvoří povrch ocelového magnetu plochu aequipotentialní, avšak k této ploše aequipotentialní přistupuje ještě řada jiných ploch aequipotentialních, které povrch ocelového magnetu v těch místech protíná, kde positivní agens od negativního jest odděleno, a kde vznikají tak zvaná místa rovnovážná. Sledujeme-li opětně v případě tomto průběh silokřivek, seznáme, že opětně z povrchu normálně vybíhají, na místech rovnovážných neshledáme však pilin žádných, zde silokřivky vůbec nevybíhají. Další průběh silokřivek v poli magnetickém opětně snadně vzájemným působením si vysvětlíme.
Následující případy v obr. 11. a 12. charakterisují předešlé případy podrobněji. Do pole magnetického, které jedním polem vzniká, vloženy kotvy železné tvaru půlměsíčkového, jehož dimense v předu již uvedeny byly, a sice tak, že v obrazci 11. vypuklá plocha hledí ku pólu magnetickému, kdežto v obr. 12. pól magnetický nachází se ve středu kruhového oblouku vnitřního obvodu kotvy. V jednom i druhém případě seznáme, že kotvy tyto, t. j. jich povrchy jsou plochami aequipotcntialními. Silokřivky vybíhají v normálách obvodu kotvy, další pak průběh v poli magnetickém vzájemným působením silokřivek se zaměňuje. V obr. 11. hlavně magnetický stav v hrotech jest případně charakterisován. Silokřivky z vnitřního povrchu kotvy při dalším průběhu se odpuzují, kdežto v obr. 12. silokřivky ze středu vnitřní plochy vybíhající vesměs kolmě dopadají na plochu omezující kotvu železnou.
V následujících případech, zobrazených v obr 13. a 14., vloženy byly do magnetického pole o jednom pólu magnetickém dvě kotvy, a sice v obr. 13. dvě kotvy železné stejných rozměrů, kdežto v obr. 14. dvě kotvy rozměrů nestejných v prodlouženém směru silokřivek. Kotva menší má tvar čtverce, jehož délka strany měří 24 mm, kdežto delší kotva má tvar obdélníku, jehož jedna strana 24;/////, delší pak 155 ;///// měří.
Soudíme-li dle analogie o zjevech elektrických, budou míti kotvy malé stejných rozměrů také stejný potential, avšak v případě, kdy do pole magnetického položeny jsou kotvy nestejných délek, bude míti kotva delší potential nižší, kdežto kotva kratší bude míti potential vyšší. Případ tento také jest v obrazcích charakterisován tím, že zřejmě lze viděti, jak silokřivky od vyššího potentialu k nižšímu přecházejí (obr. 14.), kdežto v obr. 13., kde má potential na obou kotvách hodnotu stejnou, silokřivky neutrálním, nezměněným směrem probíhají.
Případy předcházející bylo by mcžno ještě různým způsobem rozšířiti, avšak doufáme, že případy zde uvedené dostačí úplně, aby se z nich usouditi mohlo, že skutečně zjevy elektrické a magnetické v/hledem na jich stav rovnovážný stejnou formou zákona jsou vyjádřeny, a že lze do jisté míry ﻿zjevy z oboru elektřiny známé na zjevy magnetické aplikovati. Jsou-li síly magnetické v rovnováze, jest plocha vodiče magnetického tak, jako plocha vodiče elektrického, plochou aequipotentialní. Stav magnetický rozšíří se na těleso magnetického vodiče, nachází-li se v doteku s tělesem magnetovaným, týmže způsobem, jako stav elektrický na vodiče elektrického. Tak zvaná hutnost magnetická a hutnost elektrická na vodičích stejného tvaru bude také stejně rozložena. Podobně lze i důsledky známé o stavu elektrickém, které právě se na výše uvedených vlastnostech zakládají, rozšířiti i na /.jevy magnetické.
Nechceme jednotlivé důsledky tyto zde uváděti, pokusíme se však o to, dovoditi, že i v poli magnetickém, které lineárními proudy elektrickými vzniká, podobné úkazy se jeví. Vložíme-li v případě tomto železnou kotvu do magnetického pole proudu lineárního, rovnováha nastane opět jen tenkráte, když povrch železné kotvy jest plochou aequipotentialní.
Abychom magnetické pole proudové silokřivkami, tedy pilinami železnými zobraziti mohli, vedeme proud kolmě na rovinu, kterou pilinami posypeme. V případě tomto tvoří silokřivky kolem proudu lineárního kruhy soustředné. Magnetický bod na silokřivku položený pohyboval by se kolem linearného proudu v této silokřivce, a sice směrem, který na polaritě bodu magnetického a směru proudu jest závislý, a magnetická střelka v témž bodě zavěšená ustálí se ve směru tečny k této silokřivce ve smyslu, který opět ze směru proudu známým pravidlem Ampěreovým se určí.
Srovnáme-li magnetické pole, které proudem lineárním a které magnetickým polem vzniká, seznáme, že silokřivky proudové jsou křivkami aequi-potentialními magnetického pole, bodem magnetickým vzniklého.
Zobrazíme-li si magnetické pole dvou proudů elektrických opět v rovině kolmé ku směru těchto proudů, a sice když proudy tyto v lineárních vodičích stejným neb opačným směrem probíhají, a srovnáme s magnetickým polem, které vzniká dvěma póly, a sice póly stejnojmennými a póly nestejnojmcnnými, tu shledáme, že opětně silokřivky proudové stejnosměrných proudil budou aequipotentialními křivkami dvou magnetických bodů stejné polarity a silokřivky proudové nestejnosměrných proudu opět aequipotentialními křivkami dvou magnetických bodů nestejné polarity.
Tyto tvary silokřivek proudových, které dvěma proudy vznikají, jakož i vzájemné působení elektrodynamické dvou proudu, lze si vzájemným působením silokřivek jednotlivých proudů vysvětliti. Silokřivky jednotlivých proudil tvoří kruhy soustředné. Myslíme-li si do silokřivek dvou proudů stejnosměrných na straně přilehlé vloženy dvě magnetky, seznáme, že v opačných směrech se ustálí, budou se tedy magnetky tyto v poloze rovnovážné přitahovati. Z toho jde, že i silokřivky proudové, kruhové, dvou proudů stejnosměrných se budou přitahovati. Následkem této přitažlivosti kruhových silokřivek, jsou-li proudy pevný, deformují se silokřivky tím, že ve směru sil přitažlivých se prodlouží. Xejsou-li proudy upevněny, budou se následkem sil přitažlivých přibližovati, a tím se vysvětlí elektrodynamický účinek přitažlivý dvou proudů stejnosměrných.
K. ﻿Položíme-li si opětně do silokřivek kruhových dvou proudů opačným směrem procházejících magnetky po straně přilehlé, seznáme, že v těchto místech ve stejném směiu se ustálí. Magnetky tyto vzájemným působením by se odpuzovaly, a tím seznáme, že i kruhové silokřivky tyto se budou odpuzovati. Nachází-li se oba proudy v přiměřené vzdálenosti, a jsou-li opět oba proudy nehybné, nastane deformace kruhových silokřivek toho způsobu, že budou v místech přilehlých stlačeny a v místech odlehlých prodlouženy. Oba proudy se vzájemně odpuzují, čímž se jich účinek elektrodynamický vysvětluje.
Ve svrchu uvedeném rozboru vysvětlen byl elektrodynamický účinek proudů elektrických způsobem magnetickým. Jak známo, vysvětloval Ampere vzájemné působení proudu a magnetu způsobem elektrickým, tím že za magnet dosadil řadu kruhových proudu elektrických kolmo na osu magnetu položených. Lze tedy vzájemné účinky tyto vysvětliti také způsobem magnetickým, tím že za proud elektrický dosadíme si příslušné pole magnetické.
Vykládajíce úkazy přírodní, předpokládáme, že toliko stejnorodé úkazy mohou působiti na úkazy stejnorodé; tak na příklad, chtíce si vysvětliti přitahování hmoty elektrické a neelektrické, předpokládáme, že hmota neelektrická influencí se stane elektrickou. Podobně vykládá se přitahování železa magnetem. Chtíce tedy si vysvětliti vzájemné působení elektrického proudu a magnetu, i^st třeba buď magnet považovati za proud elektrický nebo proud elektrický za zjev magnetický. Oba tyto způsoby výkladů hned z počátku po objevení se těchto zjevů podány byly, a sice podal Ampere prvý a Biot druhý výklad, poslednější výklad nenabyl však půdy, byv zatlačen výkladem Ampérovým.
Abychom dovodili, že vodič magnetický, kotva železná i v magnetickém poli, které lineárním proudem vzniká, nabude stejného potentialu, že tedy povrch magnetického vodiče bude plochou aequipotentialní, a že tedy i v tomto případě silokřivky magnetické v normálách vystupují, vložena do magnetického pole lineárního vodiče kotva železná ve vzdálenosti 25 tnm na rovinu, která ku směru proudu kolmo jest položena, a sice tak, že kolmá vzdálenost od proudu půlí kotvu. Celá délka kotvy činí 10<) ;AW, šířka 25 ///;;/ a tlouštka ;j unii. Kotva postavena na nejužší hranu.
V přiloženém obrazci lf>. jest případ tento zobrazen. Kotva protíná body různého potentialu, nabude tedy určitého potentialu středního. Že povrch kotvy jest plochou aequipotentialní, viděti z toho, že silokřivky tu opětné z povrchu magnetického vodiče normálně vystupují, i hroty jsou v případe tomto charakteristicky vyznačeny. Současné z obrazce toho lze seznati, že úplná plocha aequipotentialní skládá se tu z povrchu tohoto vodiče magnetického a ze systému ploch aequipotentialních, které povrch vodiče magnetického protínají v místech rovnovážných, kdež piliny železné indiťferentne se jeví. Z úkazu toho lze souditi, že tyč obsahuje oba druhy agens, pos. a neg., které pravé tímto místem indiťferentním od sebe jsou odděleny. Zajímavo jest seznati, že v případě tomto kotva železná vrhá úplný stín magnetický. Silokřivky proudové nevnikají za kotvu tuto, a vlastní silokřivky kotvy z obvodu jejího jen
U o/pravý. K»Cn.  III. Třída II                                                                                                     \\\ ﻿do nepatrné vzdálenosti prostupují. Míslo indirTerentní na straně od proudu odlehlé markantněji jest vyznačeno než na straně k proudu přilehle.
Kotva železná nepropouští ale pohlcuje všechny na ni dopadající silo-křivky, sama pak vysýlá v normálách ku svému povrchu silokřivky vlastní jako v obr. (J. Úplné pohlcování silokřivek díti se múze opět jen potud, pokud není železo magneticky nasyceno, překročí-li se mez tato, pak lze očekávati, že kotva bude opětně silokřivky propouštěti.
Y obrazci 1(>. vzniká magnetické pole proudové tím, že ty/ proud rovinu na dvou místech v opačném >měni prostupuje. Kotva železná, jejíž dimense v případě předcházejícím uvedeny byly, položena symmetricky uprostřed obou prostupu. / průběhu silokřivek v obrazci tomto lze seznati, že silokřivky jednoho lineárního vodiče nepůsobí na silokřivky vodiče druhého. Vrhá tedy kotva železná na obě strany stíny magnetické. Povrch kotvy železné opětně jest plochou aequipotentialní, z které silokřivky normálně vybíhají, avšak i v tomto případe není povrch vodiče úplnou plochou aequipotentialnou, ale přísluší k této ještě další systém ploch aequipotentialních, které povrch vodiče magnetického protínají a kde vzniká místo indifferentní, na kterém piliny železné v žádném směru se neustálí. Od tohoto místa indifferentního přibývá silokřivek po obou stranách kotvy až ku příslušným koncíím magnetického vodiče.
Kotva železná položena do polohy radiální, do polohy poloměru silokřivek na rovinu od bodu, který proud rovinu kolmě prostupuje. V případe tomto nachází se kotva, jak známo, v místech, ve kterých síla rovná se nulle, jelikož v tomto směru silokřivky kolmo protíná. Případ tento zobrazen jest v obr. 17. Jak z obrazce toho jde na jevo, neruší se průběh silokřivek proudových vložením magnetického vodiče do magnetického pole proudového. Silokřivky tyto probíhají týmže způsobem, jakoby zde neojlo kotvy. Kotva železná nevrhá v této poloze žádný stín magnetický, propouští tedy úplně silokřivky na ni dopadající.
Podobně chová se kotva železná, vložíme-li ji do magnetického pole proudového, které vzniká proudy stejnosměrnými, a sice do směru, který půlí přímku spojující obě místa, kterými proud rovinu prostupuje. Silokřivky v případě tomto probíhají týmže způsobem, jako by kotvy železné v poli magnetickém nebylo.
Obrazec 18. znázorňuje tu následující případ. Magnetické pole proudové v/niká tu opětně lineárním vodičem, který rovinu zobrazující kolmé prostupuje. Kolem tohoto vodiče co možno symmetricky položen věnec čtvercový. Vnější strana čtverce činí 60 ////// a strana vnitřní #0 min. Čtvercový věnec tento položen pod rovinu papíru a na papír nasypány piliny železné.
Z obrazce toho lze seznati, že silokřivky proudové, které původně tvoří kruhy soustředné kolem vodiče lineárního, na místech, kde se nachází podklad železný, průběh silokřivek přizpůsobí se tvaru podloženého magnetického vodiče. Uvnitř dutiny pak deformují se silokřivky následkem vzájemného působení silokřivek proudových a silokřivek vlastních prostředí magnetického. Z průběhu silokřivek vnějších lze dobře seznati, že každá strana obsahuje ne-
X. ﻿11
stejnorodé agens magnetické, které indifferentním místem jest odděleno. Uvnitř čtverce lze pozorovati, že silokřivky proudové jen do malé vzdálenosti zůstávají kruhovými; pak přecházejí v přímky, které symmetricky ke koutu položené body spojují, jelikož body tyto, jak výše uvedeno, nestejnorodé agens magnetické obsahují. Ve vnitřním čtverci lze také velmi dobře indifferentní místa na každé straně tohoto čtverce rozpoznati.
Zvláštní úkaz vzniká v poli magnetickém, položíme-li nad stejnojmenné póly magnetu prsten kruhový, elliptický neb srdcový (obr. 1(J, ^Oa21) v takové vzdálenosti, že indukcí magnetickou prsteny tyto se zmagnetují. V případech těchto tvoří opět prsteny plochy aequipotentialní. Silokřivky magnetické vybíhají opětně v normálách, jak z vnějšího tak i z vnitřního obvodu, avšak silokřivky z vnitřního obvodu vybíhající při dalším svém postupu nevytvoří uprostřed prázdný prostor kruhový neb elliptický jako v případech, o kterých nahoře bylo jednáno, naopak silokřivky v tomto bodě se spíše soustřeďují, utvoří se tu zdánlivý pól magnetický (bod rovnovážný), z něhož silokřivky radiálně ve všech směrech vybíhají. Zavěsíme-li magnetku nad tímto polem, přitahuje se pól magnetky do zdánlivého pólu mimo hmotu magnetickou se nacházejícího, když v libovolném směru od tohoto bodu se vzdalujeme. Zdánlivý tento pól jeví magnetičnost stejnojmennou s magnetičností pole původního. Zavěsíme-li však magnetku nad středem prstenu, v tom případě, kdy silokřivky prázdné místo uvnitř prstenu tvoří, tu magnetický pól vyšine se vždy od středu ku prstenu, nechť v kterémkoliv směru magnetku pošineme.
Předcházejícími pokusy dostatečně jest tedy dovozeno, že analogie zjevu elektrických a magnetických v případech projednaných se vyskytuje.
Vložíme-li do magnetického pole vznikajícího obyčejnými póly magnetickými neb proudem elektrickým, hmotu magnetickou, nastane rovnováha v hmotě magnetické jen tehdy, když potential magnetický v celém prostředí má hodnotu stálou, když tedy povrch tělesa omezující prostředí magnetické jest plochou aequipotentialní. Hutnost magnetická rozšíří se na povrchu prostředí magnetického týmže způsobem jako hutnost elektrická. Na místech větší křivosti bude i hutnost magnetická větší, největší ovšem ve hrotech. Stejnoměrně rozšíří se magnetismus jen na plochách stejné křivosti. Stejnorodé pole magnetické, ve smyslu strojů dynamoelektrických, může tedy jen plochami stejné křivosti vzniknouti. Je-Ii pole magnetické omezeno hranami, neb konečně i hroty, tu jest hutnost na těchto hranách a v těchto hrotech největší, a jelikož silokřivky v těchto místech ve všech směrech se rozšiřují, rozptylují se tím silokřivky pole magnetického, čímž se i pole magnetické sesla-buje. Na základě této analogie jest nám možno snadněji a přesněji rozptýlení silokřivek v poli magnetickém stanoviti.
13*
X. ﻿* ﻿Dr. K. Domalip: Experimentální studie na poli magnetickém.
Obr.   1.
Rozpravy  České Akademie:  KoC.  III   Tř.  II. ﻿g    K

 ﻿
 ﻿* ﻿Obr.  ;V ﻿* ﻿
'L '-""lO
•-•••:?-••   i;^:?i-í;. ; • •'... •   'VM^/ty'
 ﻿
i
SPĂŤ
 ﻿* ﻿


 ﻿Obr.   11. ﻿â€˘
 ﻿'  !:$
Obr.   13. ﻿.0
O ﻿Obr. 15. ﻿
Obr.  J(J.
 ﻿Dr. K. Domalfp: Experimentální studie na polí magnetickém
Rozpravy  České Akademie:  Roč.  III   Tř.  II. ﻿*'' $:•

•^vV""--,   >>,;>> .   sv.'v::'v !-..-V_». .í- v<» \';?'+Z
-••-%•>:.>.^;.- -. •.N^:-'4> '.v-^j ^   ^""-í
:;""^.--.;?V-:-;AN>:;v.-.""• •' **,;^ygg
- ;-'• ií.^*.ÁÍV^ttÍ!Í!^*,
?;S     •""
 ﻿•(Ji M


 ﻿_=>
o
 ﻿Dr. K. Domalíp   Experimentální studie na  poli magnetickém
0
f.

Obi.  :M.
Rozpravy   Čoskc  Ak.-uk-mic:   Ro^.   lil   Tř.  11. ﻿*"
