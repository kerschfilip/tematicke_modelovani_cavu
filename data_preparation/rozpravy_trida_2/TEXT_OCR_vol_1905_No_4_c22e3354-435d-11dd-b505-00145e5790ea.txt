"","x"
"1"," ﻿ROČNÍK XIV.
TŘÍDA II.
ČÍSLO 4.
Příspěvek ku poznání nového rozdílu mezi živým a mrtvým protoplasmatem.
Podává
Dr. Vladislav Růžička,
assistent ústavu.
(Z c. k. hygienického ústavu prof. Dra. Gust. Kabrhela.) (Předloženo  dne  13.  ledna 1905.)
I.
Bylo častěji na to poukazováno, že živé protoplasrna vůči barvivům podstatně jinak se chová nežli protoplasma odumřelé.
Již v prvních dobách barvivové techniky mikroskopické vytýkalo se s důrazem, že se živá hmota nesbarvuje, odumřelá však že se barví. Ačkoliv i dnes ještě jest dosti přívrženců názoru právě vysloveného, přece jest každému, kdo se pokoušel živé organismy sbarviti, jasno, že větu výše uvedenou nelze udržeti více v celém jejím rozsahu. Nedá se popříti, že lze živou hmotu sbarviti. Hlavně jeví se jisté části cytoplasmatu barvitel-nými. Než dle mého přesvědčení nesmí se ani buněčným jádrům upírati schopnost intravitalně se sbarvovati. Nikterak nejsou části sbarvené v každém případě částmi odumřelými anebo nefungujícími, jak mínil Galeotti.1) To dokázáno bylo postačujícím spůsobem novějšími výzkumy Fischelo-vými,2) Wolffovými,3) Krauseo vy m i4) a mými.5) Také následující pozorování podávají další k tomu doklad.
') Zeitschrift fůr wiss. Mikroskopie. Bd. 11. 1894.
s) Anat. Hefte 37. 1898 — 1901.
') Arch. f. Anat. u. Entwicklungsgesch. 1902.
4) Anat. Anz. 24. 1904.
*') Rozpr. České Akademie č. 36. 1902, — č. 21. 1904.
'Rozpravy: Roč. XIV.  Tř. II. C. IV.
IV. ﻿Kdežto však jest nám lze tvrditi, že se zrna v cytoplasmatu obsažená za použití jistých barviv sbarví pravidelně, nejsme dosud sto, ani přibližné praecisovati podmínky, za kterých nastává intravitální sbarvení jádra. Přes to nelze o skutečnosti samé, na kterou první upozornil Przesmy cki, *), nikterak pochybovati. Než o tom promluvím na místě jiném. Zde poukázal bych pouze na to, že bakteria sněti slezinné, onichž se mně2) podařilo dokázati, že se výhradně z hmot nukleinových skládají a tudíž analogická jsou s nahými jádry, přes to vše intravitalně lze sbarviti. Faktum toto bylo Ottolenghim3) kultivací sbarvených bakterií potvrzeno. Jest tudíž zřejmo, že nebarvitelnost jader buněčných, již v největší většině případů na živých buňkách lze pozorovati, nespočívá na principielním chemickém rozdílu mezi cytoplasmatem a jádrem, nýbrž bezpochyby na faktorech jiných, naší analyse dosud vzdálených.
V této úvaze běží ovšem především pouze o stanovení všeobecných zásad barvitelnosti živé hmoty. Intravitální barvitelnosti jádra můžeme prozatím i docela pominouti.
Při následujících pokusech, konaných za účelem zjištění, zda-li mezi živým a mrtvým protoplasmatem lze stanoviti nějakých rozdílů tinktoriel-ních, nezdálo se totiž nikterak nutným, aby všechny komponenty proto-plasmatu se sbarvovaly. Naopak mohlo právě nesbarvení se jistých součástí s prospěchem použito býti ku kontrole vitality buněčné. Měla tudíž pozornost především obrácena býti na cytoplasma, mělo pozorováno býti, jak v něm sbarvení probíhá, a s jádrem mělo se jen potud počítati, pokud by jeho barvitelnost — ve smyslu údajů výše zmíněných — byla v souhlasu s barvitelnosti cytoplasmatu. Blíže determinováno — neschopnost jádra, za živa v sobě barvivo nastřádati, pozorovatelná v největší části případů, byla indikátorem pro vitální tingibilitu cytoplasmatu a ztráta neschopnosti té naopak příznakem změněné životnosti cytoplasmatu. V posléze uvedeném případě soud ten mohl ovšem pouze tehdy se uzavírati, když jádro již časně a za současných jiných manifestací života buňky dotyčné nebylo sbarveno.
Tyto předpoklady mohly býti splněny, ježto živé cytoplasma barví se týmiž barvivy, která mrtvé jádro dychtivě pohlcuje. Jsou to, jak známo, tak zvaná zásaditá barviva anilinová.
Ačkoli se tedy ve většině pozorovaných případů jeví mezi barvitelnosti cytoplasmatu a jádra v živé buňce opáčnost, jež v buňce mrtvé v tomto smyslu nestává, zjev ten přece nevyčerpává všechny difference tinktoriálné mezi protoplasmatem živým a mrtvým.
Praegnantní differenci dlužno spatřovati i v okolnosti, že daleko převážná většina kyselých barviv ve vodě rozpustných není přijímána živým
') Biolog. Centralblatt, 1897.
') Rozpr. České Akademie, č. 31. 1904.
•) Ctblt. fůr Bakteriologie. 1904.
IV. ﻿protoplasmatem, kdežto v buňce mrtvé zejména cytoplasma je pohlcuje. Do živé buňky vnikají a to teprve po dlouhém působení pouze methylová oranž a tropaeoliny 00 a 000.
Na základě uvedených zkušeností bylo mi zbudovati zásady mého postupu při řešení navržené otázky.
Co se týká barviv, jichž bylo mi použiti, jest mi poukázati na to, že ne všechna zásaditá barviva hodí se stejně dobře k účelu v této práci vytýčenému. Předem dlužno již z pokusů podobných vyloučiti tak zvaná barviva specifická — požadavek to, který mi zajisté netřeba dále odůvodňovati. Methylová zeleň, také jedno z podobných barviv, již proto odpadá, že jest pro buňky protozoí i metazoí — mimo bakterie, u nichž vede, jak jsem ukázal,1) k zajímavým výsledkům tinkčnírn — jedem rychle působícím.
Nastává dále otázka: lze vytčeného cíle dosíci lépe singulárním či simultánním dvojnásobným sbarvením?
Když jsem se podjal řešení přítomné otázky, měl jsem již, pokud jde o působení většiny při histologickém barvení používaných barviv, shromážděnu jistou zkušenost. Ačkoli jsem si tedy již byl vědom, že jsou barviva, která za různých poměrů jsou sto v buňkách tvořiti různě sbar-vené soli, zdálo se mi přece, že bych vzhledem k řečené otázce, šel příliš daleko předpokládaje, že u některého z nich zjev ten i při přechodu proto-plasmatu ze života do smrti se dostaví. Příkladu methylové zeleně — o níž se později ještě zmíním, až pojednávati budu o methodě Mossově — nemohlo býti použito, ježto sbarvuje substrát nikoliv zcela živý, nýbrž teprve nekrobiotický. Mimo to mohl při singulárním barvení býti výsledek barvení ohrožen eventuelními metachromasiemi vzniklými změnami v reakci protoplasmatu, které se dostavily s jeho odumřením. Že změny reakce mohou metachromasie spůsobiti, jest dostatečně zjištěno a dá se i na živých buňkách pozorovati (metachromasie vakuol, granulí ku př. po působení neutrální červeně). Mínil jsem však, že bych rozřešení celé otázky zůstavoval příliš náhodě, kdybych při vzrůstajícím neustále počtu barviv měl teprve nějaké hledati, které by chemickou změnu smrtí uskutečňovanou projevovalo metachromasií.
Rozhodl jsem se tudíž, že orientační pokusy podniknu za pomoci simultánního dvojnásobného barvení.
Z počátku zdálo se mi velmi plausibilním, abych k účelu tomu použil dvou barviv rozličného charakteru, totiž jednoho kyselého a jednoho zásaditého. Theoretická úvaha mohla by totiž vzbuditi naději, že z takové barvivové směsi barvivo zásadité během života buňky by sbarvovalo granula cytoplasmatu, po smrti však jádro, kdežto barvivo kyselé, jež intra vitam nemá kde činnost rozvinouti, po odumření buňky by vniklo do cytoplasmatu.
') Rozpr. Č. Akademie č. 31. 1904.
IV. ﻿Konal jsem tedy s několika barvivy zkoušky v tomto směru ; zmiňuji se však pouze o těch pokusech, k nimž jsem použil kombinace kyselého Ponceau-R (Hóchst) se zásaditou methylenovou modří (médie. Hóchst). Ponceati-R nepoškozuje nikterak viditelné projevy života protozoí nebo leukocytů; po odumření buněk dostaví se slabé jaderní a silnější cyto-plasmové sbarvení; toto může býti buď diffusní anebo na granula omezené. Methylenová modř, jež za singulárního použití anebo ve zmíněné právě kombinaci u nálevníků někdy — ovšem jen zřídka — již intra vitam může spůsobovati lehké zabarvení jádra, uplatňuje se však vedle Ponceau-R jen slabě. Velmi často jeví odumřelé buňky fialové směsové sbarvení; očekávaná distinkce barevná nedostavila se s jasností, jaké by si bylo bývalo přáti. —
Podobných zkušeností nabyl jsem i s kombinacemi některých jiných barviv.
Vzhledem k tomu odřekl jsem se dalších pokusů s kombinacemi barviv různého charakteru, jelikož následkem, jak se lze asi domnívati, komplikací lučebných vztahů barviv nejen k substrátu samotnému, nýbrž i mezi sebou, konečné výsledky nejsou dosti jasné. Připomínám faktum, jež bezpochyby na analogických příčinách spočívá, že totiž methylenovou modří anebo oranží samými o sobě lze sbarviti zakončení čivová, že však sbarvení to se nedostaví, jakmile barviv oněch použijeme simultánně v neutrální směsi.
Zvolil jsem tedy ku svým výzkumům směsi barviv charakteru stejného a sice zásaditého, ježto při těchto aspoň vzájemné působení na sebe jest vyloučeno. Volba moje padla na neutrální červeň a methylenovou modř, barviva to Ehrlichem zavedená, a to z více důvodů.
II.
Pokud mi známo, byly až dosud dvě metody udány, které měly sloužiti k tinktorialnému rozlišení živého protoplasmatu od mrtvého.
Jedna pochází od Mossa1), druhou udal Rhumbler.2) Zásady, na nichž obě metody spočívají, byly, ač, jak se zdá, methylová zeleň u obou má tutéž úlohu, — tjnktorielního reagens pro smrť buňky — přece rozličně pojímány, ač se dají uvésti na společný princip, jak plyne z podrobnějšího rozboru obou metod.
Nežli sdělím svoji vlastní metodu k tinktorialnému rozlišení živého protoplasmatu od mrtvého, podrobil bych metody výše zmíněné krátké analyse, abych závěrů z ní plynoucích mohl použiti pro své vývody.
') Mosso, Anwendung d. Methylgrun zuř Erkennung d. chem. Reaction und děs Todes der Zellen. Virch. Arch. Bd. 113. 1888.
*) Rhumbler, Eine Doppelfárbung zuř Unterscheidung voň lebenden Substanzen und voň abgestorb. oder anorgan. Substanzen nach ihrer Conservirung. Zool. Anzeiger, XVI. 1893.
IV. ﻿Mosso používá 0'2%ního roztoku methylové zeleně v l%ním (resp. 0-75%ním) roztoku kuchyňské soli, jejž k předmětu zkoumanému přímo přisazuje. Při tom lze dle Mosso konstatovati, že leukocyty, hnisové buňky, řasinkový epithel různého původu, chloupky od Tradescantia virginica, spory od Ulva lactuca odumírajíce, při přechodu od života ku smrti přijímají barvu fialovou neb modravou, odumřevše pak, ale barvu smaragdově zelenou. V době, kdy barva fialová přechází v zelenou, stává se i jádro buněk, během života neviditelné, zřejmým a sbarvuje se zároveň. Mosso pozoroval v hnisových buňkách i sbarvení granulí těla buněčného, pokládal je však jako produkt nekrobiotický vzniklý koagulací.
Jelikož na krvinkách rybích učinil pozorování, že brzy po přísadě barvivového roztoku zatahují své výběžky a současně jeví intensivně fialové sbarvení jádra, soudil Mosso, že je methylová zeleň bezpochyby záhy usmrcuje. Buňky nadané plnou vitalitou se dle něho nesbarvují, ano vzdorují prý sbarvení i v prvním stadiu nekrobiosy.
Mosso se domníval, že má i vysvětlení pro své výsledky. Seznav barveními in vitro, že methylová zeleň za kyselé reakce podržuje svoji zelenou barvu, za reakce slabě alkalické však se fialově přebarvuje, uzavírá! z toho, že — je-li alkalescence hmoty buněčné veliká — zeleň se ničí a že objevování se barvy fialové poukazuje na snížení této alkalini^y.
Kontroluje tyto údaje shledal jsem) že líčení Mossovo odpovídá skutečnosti potud, že při pozorování odumírajících buněk skutečně lze viděti přechod sbarvení fialového v zelené.
In vitro se však tento pochod ve smyslu Mossem uváděném nápodobiti nedá.
Přikápneme-li totiž k roztoku hydrátu draselnatého barvivový roztok Mossův, tu počne záhy měna barev; za původní zelenou následuje špinavě fialová, jež konečně ustupuje sbarvení žlutavému. Přidáme-li nyní k roztoku takto odbarvenému zředěnou kyselinu, tu neutvoří se při nastalé na to měně barev naprosto žádné přechodné stadium fialového sbarvení, ačkoliv alkalinita roztoku zřejmě byla snížena, nýbrž zelená barva objeví se rázem. Ani při opatrném navrstvení kyseliny není viděti ani stopy po nějakém fialovém prstenu, jakožto přechodu k odbarvenému dole roztoku. Nelze tedy uzavírati, že objevení se fialového sbarvení poukazuje na snížení alkalinity; naopak objevuje se sbarvení to při alkalisování barviva. Také by pak odbarvení methylové zeleně, dostavující se teprve po vytvoření fialového odstínu, nemohlo připisováno býti vyšší alkalinitě, neboť by jinak sled barevných odstínů musil býti obrácený.
Dále dlužno míti na zřeteli, že v pravém opaku vůči pochodům v buňce se odbývajícím k pokusu ve zkoumavce nutno vzíti poměrně mnoho barviva a také relativně silný roztok hydrátu draselnatého; zředíme-li KOH silně anebo vezmeme-li příliš málo methylové zeleni, tu odbarví se tato neprojevujíc před odbarvením žádného přechozího fialového sbarvení.
IV. ﻿Závěr, jejž Mosso Činil ze svých pozorování o methylové zeleni, že totiž měna barev zakládá se na změně v alkalinitě substrátu resp. na převratu reakce alkalické v kyselou, nedoznává tedy v pokusech in vitro, jichž se dovolává, žádné opory.
Metoda Rhumblerova, kterou rovněž mělo dosaženo býti tinktori-alného rozlišení hmot živých od odumřelých anebo anorganických — nespadá vlastně do rámce této publikace, poněvadž cíle svého hledí dosáhnouti na materiálu konservovaném — moje snaha pak se nesla za tím, abych umožnil tinktorialný důkaz vitality přímo běhern života. Poněvadž však Rhumbler udává, že se mu použitím cosinu a methylové zeleně podařilo docíliti rozlišení v tom směru, že vše, co během konser-vace žilo, sbarvuje se cosinem červeně, všechna odumřelá organická a anorganická hmota (pokud vůbec je sbarvení schopna) však zeleně, tedy budu se také principiemi jeho metody blíže zabývati.
Myšlénku, na níž tato metoda jest založena, netřeba vzdor její zdánlivé absurdnosti a priori odmítati. Ovšem jest konservovaný organický materiál zároveň též mrtvý; než nejde zajisté o nic jiného, nežli o fixaci jistého chemického stavu tkaní, jíž bylo by lze dosíci lučebně přiměřeně zvolenou fixační tekutinou.
Tudíž nastává otázka, jak dalece vyhovuje methoda Rhumblerova tomuto očekávání.
Čeho alkoholem nebo kyselinou pikrosírovou, jichž má býti ku kon-servaci použito, lze dosáhnouti, jest z fixační schopnosti jich v histologii dostatečně známo. Jen k tomu bylo by přihlížeti, že alkohol neohrožuje přirozené chromatofilie tkaní, že však kyselina pikrosírová mohla by působiti na ně jako mořidlo a tím chromatofilii jejich měniti. Mimo to mohlo by uvažováno býti o tom, že v metodě Rhumblerově barvivo kyselé — eosin — a barvivo zásadité — methylová zeleň — používají se smíšeny spůsobem, jenž nepřihlíží ani k tinktoriálné síle ani k molekularnému volumu *) těchto baviv.
Touto posléze uvedenou okolností nelze však vysvětliti positivních výsledků této metody. Eosin, jehož molekularný volum jest větší, jenž méně silně diffunduje a větší tinktorialnou sílu má, jest v metodě Rhumblerově u velké výhodě oproti methylové zeleni. Neboť tato diffunduje následkem značně menšího molekulárného volumu velmi snadno, mimo to však má mnohem menší a obmezenější tinktorialnou sílu; náležíť mezi barviva specifická. Jako takové má dle Pappenheima pouze ku chroma-tinu jader buněčných velmi význačnou affinitu, tak že nikdy nesbarvuje cytoplasmatu. Affinita tato osvědčuje se pak i tehdy, když methylová zeleň smíšena jest s barvivy jinými v poměru,, jenž neodpovídá tinktoriálné síle jejich.
') Viz, co o významu molekulárného volumu pro tinkci vůbec a směsi neutrální zvláště uvádí Pappenheim ve své knize »Farbchemie«, zbudované na zásadách školy Ehrlichovy.
IV. ﻿Na základě toho dalo by se očekávati, že za použití směsi Rhumb-1 ér o vy v každém případě sbarví se cytoplasma červeně, jádra ale zeleně anebo modře a to ovšem u všech buněk praeparatu mimo bakterie, jež by se musily sbarviti cosinem do červena,
Smísíme-li tedy vodní roztoky cosinu a methylové zeleně a barvíme-li směsí na vzduchu usušenou kapku vody, v níž se nacházely nálevníky a jejíž obsah jsme po usušení fixovali lihem, tu sbarví se skutečně těla infu-sorií červeně, jejich jádra však a rozličný detritus modře anebo fialově.
Od barvivové směsi v tomto pokusu použité liší se pak směs Rhumb-lerova pouze tím, že jest alkoholickým roztokem dotyčných barviv.
Sbarví-li se tudíž methodou Rhumblerovou část konservovaných protozoí úplně, tedy i s jádrem, tónem cosinu, jiná čásť však úplně, tedy i s cytoplasmatem, tónem methylové zeleně, dlužno to pokládati skutečně za pozoruhodný výsledek, jenž vyžaduje nutně vysvětlení. Okolnost, že část protozoí se barví analogicky jako mrtvý detritus a jisté neústrojné součásti, dovedla Rhumblera k závěru, že metodou jeho jest dána pomůcka k rozeznání, které části praeparatu během konservování žily a které byly mrtvy. Jiného důkazu pro své tvrzení nepodal.
Jest mi však především podotknouti, že výsledek zmíněný nikterak není konstantní. Rhumbler sám připouští, že metoda jeho pro sekrety metazoí a větší kusy orgánové se nehodí; kus svalu žabího pět dnů macerovaný sbarvil se mu červeně místo zeleně. Také já obdržel jsem často na amorfním detritu a kusech rostlinných buněk sbarvení fialové anebo i čistě růžové místo zeleného. Naopak zase neshledal jsem mezi předměty, o kte-se dalo dokázati, že během konservace žily a předměty, které zcela jistě byly mrtvé, žádného rozdílu ve sbarvení.
Umístnil jsem ku př. ria podložném skle dvě od sebe oddělené kapky vody s nálevníky, usmrtil obsah jedné sublimatem s kyselinou octovou ledovou a fixoval obě, přeliv je lihem. Ačkoli tedy nálevníci prvé kapky byli již mrtví, když jsem je konservoval, přece bylo sbarvení nálevníků v obou kapkách stejné.
Zřejmo tedy, že metoda, o níž pojednávám, nemůže činiti nároků na konstanci výsledků.
Chtěje si však zjednati obraz pochodů, které se při metodě Rhumbler o ve odehrávají, podnikl jsem předepsané jím odbarvování na prae-paratech alkoholem fixovaných, za přímého pozorování pod drobnohledem. Nálevníci původně temně (skoro hnědo-) červeně sbarvení nabyli po několikerém propláchnutí vodou barvy jasnější, růžové; zároveň však objevilo se v jich nitru modravě sbarvené jádro. Následujícím na to vypíráním alkoholem dostavilo se po nějakém čase opětné vyjasnění barvy červené a současně takové poblednutí barvy modré, že jí konečně v nálevnících více pozorovati nebylo; zároveň změnila se původně tmavofialová barva rostlinného detritu v kapce obsaženého v modrou a konečně v zelenou; •některé v něm uzavřené pancířky diatomejí sbarvily se modře.
IV. ﻿Zdá se tedy, že při odbarvování Rhumblerem předepsaném rozpouští se methylová zeleň jader a diffunduje z buňky do okolí, její místo pak že zaujímá eosin původně v detritu (fialově sbarveném) tkvící a působením lihu uvolněný. Že při tom i basofilné bakterie pohlcují eosin, nemá do sebe nic zvláštního, jakmile si připomeneme, že j á J) a Pappenheim 2) jsme ukázali, že basofilie jejich není absolutní a tedy eosin jeví molekulární volum adaequatnější pórovému volumu bakterií nežli methylová zeleň
Shrneme-li vše, tedy zbývá z výsledků metody Rhumblerovy, i když nepřihlížíme k nekonstantnosti jejich, toliko částečná shoda s výsledky Mossovými, totiž okolnost, že mrtvý organický substrát může se za jistých podmínek sbarvovati diffusně methylovou zelení.
Jakkoliv tedy z obou metod, o nichž jsem právě pojednal, plyne, že lze methylové zeleně použíti za jistých podmínek ku znázornění smrti buňky, tedy zase přece jest zcela jasno, že metody ony cíle svého: umožniti tinktorialné rozlišení hmoty živé od mrtvé nedosahují.
Neboť v metodě Mossově nesbarvují se buňky živé, ale teprve odumírající a mrtvé, poněvadž methylová zeleň je rychle otravuje; že odumřelé a mrtvé protoplasma lze barviti, nelze však pokládati za nic nového. Novým jest pouze, což však Mosso nevytknul, že se jeho metodou konečně celá buňka sbarví diffusně methylovou zelení, která jinak má příbuznost pouze k jádru buněčnému.
V metodě Rhumblerově pak se vůbec barví substrát mrtvý; při tom však někdy dochází k barevnému rozlišení, jež jest analogické s konečným effektem metody Mossovy a jež dlužno proto vytknouti, že se při něm celý substrát probarví methylovou zelení.
III.
Vraceje se k tomu, co jsem sdělil ku konci prvého odstavce této práce, chci jen několika slovy zmíniti se o tom, že jest již v literatuře několik, ovšem velmi pořídkých, poukazů, z kterých plyne, že naděje na differencované sbarvení při současném použití neutrální červeně a methylenové modře není zcela marnou.
Tak udal již Arnold8) že použiv směsi té viděl část granulí leuko-cytů sbarvenou červeně, část pak modře.
Pappenheim4) uvádí, že při injekci směsi barviv uvedených sbarví se granula hladkého svalstva střevního modrým, granulace ostatních buněk pak červeným barvivem.
') L. c.
•) Berl. klín. Woch. 1902.
•) Virchow's Arch. Bd. 157, 1898.
*) Farbchemie 1901, str. 295.
IV. ﻿Ehrlich1) upozornil na to, že neutrální červeň se lépe hodí pro-vitální barvení nežli methylenová modř; má prý maximální příbuznost k většině granulí.
Velmi zajímavé jsou pokusy Fischel o vy-2) Badatel tento přenesl žabí larvu intensivně sbarvenou neutrální červení do roztoku methylenové modře, dosti silného a nalezl pak v buňkách rohovky červená a modrá granula vedle sebe, Z toho soudil, že buňky ty mají dvojí granulaci. Pře-nese-li se zvíře do čisté vody, zmizí modrá barva záhy, červená však zůstane. Proto nachází se prý při singulárním barvení méně granulí nežli při dvojnásobném.
Také Marx3) obdržel při dvojnásobném sbarvení žabí rohovky ten rozdíl, že buňky epithelové obsahovaly většinou červená, buňky rohovkové pak většinou modrá granula.
Příklady podobného differentního sbarvení daly by se zajisté ještě rozmnožiti; uvedené však stačí, aby se ukázalo, že barvivům mnou zvoleným schopnosti k tinktorialnému differencování nikoli úplně se nedostává.
Ovšem jeví se uvedené právě výsledky poněkud heterogenními a sotva slučitelné s problémem tinktorialného rozlišení mezi živou a mrtvou hmotou organickou, vytýčeným v této práci.
Jest tedy zajisté tím pozoruhodnější, že se mi podařilo specielním použitím uvedených barviv vypracovati metodu, která nejenom vede k vytýčenému cíli, nýbrž i s to jest citované právě výsledky aspoň z části pod jedno hledisko sjednotiti a z něho vysvětliti.
Metoda moje jest následující:
Smísí se stejnými díly 0'05%ní roztoky neutrální červeně a methylenové modře (médie. Hochst) v destillované vodě. Ze směsi, která se dá dobře uchovati, nakápne se na pečlivě očištěné podložně sklo, kapka pak se nechá v thermostatu při 35° C. zaschnouti. Nebyla-li kapka příliš veliká, utvoří se stejnoměrná vrstva barvivová, kterou lze po nějaký čas uschovati. Doporučuje se však, aby raději užíváno bylo vrstev čerstvě připravených ; já sám pracoval jsem s vrstvami nejvýše tři dny starými.
Metodu přisušení barvivové směsi zvolil jsem původně proto, abych unikl přípravě její v různých prostředích nutných k pozorování rozmanitých objektů. Chtěje dojíti výsledků námitky prostých, nemohl jsem ku kapce s nálevníky nebo krvi přisazovati roztoky barviv v destillované vodě, ježto tím v pozorovaných elementech mohly vzniknouti poruchy, modifikující effekty barvení.
Později nabyl jsem i zkušenosti, že přísada barvivových roztoků samotných právě tak jako injekce jich do organismu může eventuelně vésti k resultatům odchylným.
') Nothrngďs spec. Path. u. Ther. VIII. 1898.
') L. c.
*) Virchow's Arch. Bd. 175. 1904.
IV. ﻿10
Všem těmto nedostatkům jest vyvarováno, barví-li se spůsobem mnou •udaným na usušené vrstvě barvivové, při čemž se životního prostředí zkoumaných elementů (krevního plasmatu, vody z nálevů atd.) používá za rozpustidla.
Rozumí se samo sebou, že skla podložná i krycí nutno vždy co nejpečlivěji očistiti, aby každý rušící (eventuelně metachromasii působící) vliv byl vyloučen.
Z výsledků touto metodou dosažených sdělil jsem již některé, které jsem pozoroval na leukocytech zvířat studeno- i teplokrevných.1) Opakuji z nich pouze ty výsledky, které mají význam obecný.
V praeparatech mých objevilo se totiž zajímavé chování se granulí cytoplasmatu leukocytů. Pozorovali! jsem totiž konstantně, že granula ta přijímají především neutrální červeň a že ji tak dlouho podržují, dokud na buňce jsou zřejmý viditelné projevy života; jakmile buňka počne odumírati, zastavujíc znenáhla své pohyby, počnou se i granula její sbarvo-vati poznenáhlu methylenovou modří, již v dobu tu i jádro dosud nesbar-vené pozvolna pojímá.
Soudil jsem tudíž, že plyne z použití proponovaného mnou spůsobu vyšetřovacího pozoruhodný rozdíl mezi barvitelností živé a mrtvé hmoty granulové. Ovšem sbarvuje se i živá hmota granulová singulárně methylenovou modří; jakmile se jí však předloží směs stejných dílů methylenové modře a neutrální červeně formou mnou zvolenou, dává přednost barvivu poslednějšímu; sbarvuje se však ihned barvivem oním, jakmile počne odumírati.
Ku konci pak vyslovil jsem naději, že popsaného jevu bude snad lze .použiti ku charakteristice rozdílu mezi živými a mrtvými mikrosomami cytoplasmatu některých leukocytů.
Vzhledem ku významu základního problému biologického, zrcadlícího se v objevené mnou různosti, jest zajisté uvítati každou i sebe nepatrnější skutečnost, mohoucí přispěti k jeho objasnění.
Pokládal jsem tedy za důležité dosti, abych se přesvědčil, zda-li skutečnost differentního chování se živé a mrtvé hmoty organické vůči barvivům použitým v mé metodě objevuje se také na buňkách jiných.
Abych dosáhl výsledku obecně platného, bylo mi nutno zkoumati buňky původu co možná heterogenního. Mimo to bylo si přáti, aby buňky zkoumané připouštěly úsudek o své vitalitě. To je nejlépe možno na buňkách volně se pohybujících. Podrobil jsem tedy výzkumu volně žijící buňky obou říší, rhizopody, flagellaty, bakterie, diatomeje, chlorofyceje, hyfomy-cety, z výše organisovaných metazoí některé mikroskopické červy, mimo to řasinkový epithel ústní sliznice žabí, krev a příčně pruhované i hladké svaly zvířat studeno- i teplokrevných, z metafytů chloupky prašníkových Uštů od Tradescantia discolor a některé jiné druhy buněčné.
') Rozpr. České Akademie, č. 21. 1904.
IV. ﻿11
Podám nejprve popis zjevů pozorovatelných a to spůsobem potud systematickým, že vyjdu od protistů, připojím pak metazoa dle tříd soustavy a konečně zkušenosti na volných a z organismu vyňatých buňkách obratlovců.
Rhizopoda.
Zkoumal jsem pouze rhizopoda sladkovodní, v první řadě amoebina, mimo to některé foraminifery a to následující druhy a formy: Amoeba princeps, limax, polypodia, verrucosa, lobosa, terricola, Pelomyxa palustris a — tak aspoň domnívám se, že mohu tvrditi na základě vyobrazení v Biitschliho »Protozoa« (Bronn's Tierreich), Petalopus diffluens.
Jelikož pozorování na organismech těchto jen nepatrně se různila, mohu o nich stručně pojednati.
Sbarvení dostavuje se rychle; granula cytoplasmová jsou sbarvena, jakmile praeparat jest zhotoven. To platí ostatně i o ostatních mnou vyšetřovaných předmětech. Sbarvení může u rozličných granulí a za rozličných dob jeviti různou intensitu a nemusí na všech v cytoplasmatu obsažených zrnech se dostaviti. Nemíním však tuto u těch neb oněch odchylek se zdržovati, nýbrž věnuji pozornost toliko chování se sbarvenýc h částí.
Jelikož se u amoeb častěji též jádro (červeně) sbarvovalo, nemohlo v7 těchto případech neviditelnosti jeho použito býti jako kriteria životnosti buňky, nýbrž bylo tuto oceňovati dle spůsobu amoeboidních pohybů. V případech, ve kterých sbarvení jádra nenastalo, osvědčilo se býti pravidlem, že amoeboidní pohyby trvaly tak dlouho, dokud jádro se nesbarvilo. Jest mi však vytknouti, že nekrobiotické a postmortalní sbarvení jaderní u amoeb liší se od vitálního tím, že děje se methylenovou modří, kdežto to to pochází od neutrální červeně.
Analogický zjev pozoroval jsem i na leukocytech.
Dokud amoeboidní pohyby jsou zachovány, trvá na granulech sbarvení červené anebo hnědočervené. Někdy pozoroval jsem ve vyživujících vakuolách bakterie, jež i tenkráte, když veškeré mikrosomy cytoplasmatu byly červené, vykazovaly vždycky barvu čistě modrou.
Jakmile pohyby přestaly a buňka vždy více nabývala tvaru kulovitého, počala jeviti se na granulech měna barvy v tón z počátku fialový, později však čistě modrý. Současně pak počalo se i jádro buď teprve nyní — nebylo-li dosud sbarveno — a sice modrou barvou tingovati anebo, bylo-li již dříve neutrální červení sbarveno, počalo jeviti tutéž měnu barev jako granula. Při sbarvení jaderním jeví se i ten rozdíl ještě, že při vitálním sbarvení neutrální červení nukleolus jest červený, obklopující ho dvorec pak hnědočervený, kdežto při postmortalním sbarvení methylenovou modří nukleolus přijme barvu modrou, dvorec však se odbarví resp. nebarví se spolu.
IV. ﻿12
Flagellata.
Z flagellat vyšetřoval jsem Chilomonas Paramaecium, Colpoda cu-cullus, Euglena viridis, Paramaecium caudatum, Colpidium Colpoda, Pro-rodon, Lionotus, Chilodon Cucullulus, Spathidium hyalinum, Vorticella microstoma, Carchesium Lachmanni.
Výsledek sbarvení jeví se u infusorií potud komplikovanější, že se u nich sbarvuje také obsah vyživujících vakuol. Ba často bývá prvním, co se v nich sbarvuje. Pravidelně však mívá barvu temnější, tón jeho přesahuje často do fialová, často jest sbarven modře. Můžeme však od sbarvení toho abstrahovati, jelikož se mimo potraviny barví i četná granula proto-plasmová. Někdy — v mnohých případech nezřídka — lze pozorovati diffusní sbarvení celé buňky.
U Vorticellin pozoroval jsem velmi často na basi adoralní spirály řasinkové věnec basalních zrnek. Tato okolnost má zajímavost vzhledem k pokusům Peterovým o významu basalních zrnek a vzhledem k vitálnímu sbarvení jich v řasinkových buňkách labyrinthu mihulího, jehož docílil Krause.1) Ve svalovém vláknu stonku sbarvuje se rovněž několik zrnek, zejména poblíže inserce jeho na basi Vorticelly.
Dokud tyto organismy žijí, což se projevuje lokomocí nebo kontrakcemi stonku, dále míháním cilií a většinou též tím, že jádro není sbarveno, má ve sbarvení buňky převahu tón červený.
Někdy sice setkáme se také s fialově sbarvenými organismy, které se pohybují a míhání řasinek jeví, ano může i dojíti i k takové inversi sbarvení, že tělo buněčné má barvu fialovou, potraviny anebo vyživující vakuoly však červenou. Potraviny mohou zejména v případech, kdy běží o hluboké poruchy hmoty tělesné, někdy delší dobu zůstati červenými nežli protoplasma. Konečně však vždy přijmou barvu modrou. Takové fialově sbarvené organismy mají z většiny také jádro sbarveno. Jsou blízky zániku, jak jsem se v každém případu takového sbarvení přesvědčil. To ukazuje také, že červený tón potravin závisí od jiných okolností a má jiný význam, nežli červené sbarvení protoplasmatu. Fialové organismy ty třeba však rozeznávati od těch, jichž červené sbarvení nabylo nádechu modravého; ten dostavuje se totiž u některých individuí, i když se barví neutrální červení samotnou.
Také o organismech, které sice — s výjimkou jádra, jež u těchto bývá nesbarveno — jsou sbarveny červeně, ale nejeví žádného pohybu, platí, že jsou zániku zasvěceny.
Stadia právě popsaná, totiž červené sbarvení při zastavení viditelných známek života, anebo fialové sbarvení při zachované lokomoci a vibraci cilií, mohou někdy relativně dlouho potrvati.
') Anat. Anz. 1904. ﻿13
Jako obecně platné pravidlo platí však, že — dokud stopa života v organismech zmíněných ještě tlí — ve sbarvení jich, i když jest třeba fialové, přece převládá tón červený anebo že aspoň červeň ze sbarvení jich dosud nevymizela. Také jádro jich jest, sbarveno-li vůbec, červené.
Jakmile jednou čistě modrá barva nabývá převahy, jest exitus blízký.
Mrtvé fíagellaty vykazují pouze čistě modré sbarvení, k němuž není přimíseno červeně; také jádro jich barví se pak pouze methylenovou modří.
Diatomeje.
Z diatomejí měl jsem k disposici Diatoma vulgare, Synedra Ulna, několik odrůd druhu Navicula a Pinnularia.
Pancířky křemičitých řas se obyčejně nesbarvují.
Obraz, jaký poskytují živoucí diatomeje po působení barvivové směsi výše udané, bývá svou rozmanitostí často velmi překvapující. Tak ku př. obsahovala jistá Navicula v knoflíčkovitých stluštěninách pólů po jednom větším červeném zrnu, k němuž na jednom pólu ještě jedno malounké zrnéčko červené se připojovalo ; při stěnách ležely ve směru podélném žlutozelené plotny endochromové. Střed buňky zabírala hmota slabě dif-fu.sně růžově sbarvená, struktury komůrkovité, jejíž stěny, v projekci pozorovatele vlákna, byly sbarveny něco temněji růžově — patrně protoplasma; jádro nebylo viditelno. Po obou stranách růžově sbarvené hmoty ležely směrem k pólům dvě vakuolám podobné veliké kapky, obsahující po jednom temněmodře sbarveném kulovitém útvaru a obklopené červenými zrnky různé velikosti.
Živoucí rozsivky měly vesměs pouze červeně sbarvené plasma.
Mrtvé diatomeje jevily modrou tinkci v zrnech i jiných strukturách plasmových, při čemž i jádro modře sbarvené se vynořilo.
Od delší doby odumřelé diatomeje pozbyvší již svého endochromu, sbarvovaly se diffusně modře.
Chlorophyceae.
Z těchto řas měl jsem ve svém akváriu jediné Pediastrum granulátům.
Ale právě tato rodina buněčná hodila se neobyčejně k tomu, aby demonstrovala cenu mé metody. Buňky, jejichž zachovaná vitalita znatelná byla na turgoru obsahu jejich a na krásném chlorofyllovém sbarvení, obsahovaly červeně sbarvená granula v nestejném počtu; obsah odumřelých buněk, svrasklý a zpočátku bezbarvý, sbarvil se však modře.
Vermes.
Z červů zkoumal jsem turbellarii Microstoma lineare, rotatoria : Euchlanis dilata, několik forem rodu Philodinid a Hydatinid, anguillulidu : Anguillula aquatica.
IV. ﻿14
Nejzajímavější a nejvíce vyznačeno bylo sbarvení u rotatorií. Pře-často nejprvněji sbarvily se skvrny oční, načež následovala roura zažívací. V této namnoze vynikaly veliké buňky středního střeva. Potvrzuji pozorování Przesmycki-ho,1) jenž u těchto organismů konstatoval rozsáhlé intravitální sbarvení jader neutrální červení. Zejména sbarvení vaječniků a varlat bývá co do jader intensivní. Vejce ve zvířeti uložená nabývala metachromasií zvláštního diťfusního růžového zabarvení s nádechem nafialovělým. Také ganglion mozkové se sbarvovalo — leč obyčejně značně pozdě. Konečně také jádra podkožní vrstvy protoplasmové.
Rotatoria, jejichž orgány byly veskrze sbarveny, nejevila naprosto žádného úbytku životnosti. Pohybovala se čilostí normální a vymršťovala svižně svůj rotační organ.
Při vysýchání vodní kapky, v níž byla uložena, nechovala se všechna individua stejně. Některá nabývala sbarvení modrého, jež postupovalo, až nějaký čas po vyschnutí celé zvíře bylo úplně modře sbarveno.
Jiná však svraštila se vysýchajíce, ponechávala však v organech svých, zejména ve vaječniků anebo ve varleti sbarvení růžové, modrého vůbec nepřijímajíce. Sbarvení to tedy u individuí takových nebylo tak rozsáhlé jako za normy a také ne tak intensivní. Jiná individua konečně jevila částečně modré, částečně červené sbarvení.
Jak vyplyne z toho, co dále uvedu, byla tato, zbytek růžového zabarvení si zachovavší individua, později ještě schopna oživení.
Dokonale usmrcená rotatoria sbarvovala se vždy modře.
U Anguilluly trvalo někdy dlouho, nežli sbarvení za živa přijala; bývalo obyčejně slabé, vždy červené. Mrtvé nabývaly — někdy, podobně jako i larvy vyšších červů, které jsem také mohl vyšetřovati, teprve po uplynutí několika hodin, ale přece vždycky — sbarvení modrého.
Jelikož   mohu,  pokud  jde o pozorování   na
bílých krvinkách
zvířat studeno- i teplokrevných,   poukázati na výsledky  již dříve sdělené, zbývá mi jen ještě se zmíniti o zkušenostech získaných na
řasinkovém epitkelu žabím.
Tento objekt má pro účel mnou sledovaný význam zvláště vynikající; neboť jednak jest mihání řasinek neklamnou známkou čilé životnosti dotyčné buňky, jinak pak při seškrabování epithelu k pozorování část jeho těžce se poraní a také usmrtí.
Krause2) již sdělil, že se řasinkové buňky vestibulu mihulího laby-rinthu při zachovaném pohybu cilií sbarvují methylenovou modří, při čemž vytknul zvláště tinkci basalních télísek a řasinek samotných.
l) L. c.
') Anat. Anz. 1904.
IV. ﻿15
Tato odlišnost odlučuje bakterie a hyphomycety jako skupinu organismů separovanou od buněk zmíněných.
Použijeme-li nyní mojí metody, tu speozorujme na epithelových ostrůvcích s dobře míhajícími řasinkami lehké diffusní růžové sbarvení,, k němuž se později může připojiti ostré sbarvení basalních zrnek a některých granulí v cytoplasmatu; z počátku není viděti ani hranic mezi sousedními buňkami, ani jader buněk těch.
Mrtvé, z řady ostatních odloučené buňky s řasinkami nehybnými, jsou modře sbarveny, těla buněčná světleji a diffusně, jádra temněji a distinktně, tak že chromatinová trámčina a nukleoly jasně vynikají.
Jako u flagellat nacházíme i u tohoto předmětu častěji buňky diffusně růžově sbarvené s ciliemi úplně nehybnými. V tomto případě může ještě neviditelnost jádra býti kriteriem, zda jde o buňku živou. Počne-li se však u takových nehybných individuí sbarvovati jádro, pak zajisté změna barvy nedá více dlouho na sele čekati. Někdy trvá to však dosti dlouho (i více hodin), nežli se dostaví sbarvení čistě modré; zejména tenkráte, když přísadou fysiologického roztoku kuchyňské soli k vysýchajícímu praeparatu anebo přísadou tekutin usmrcujících původní barvivový roztok byl silněji zředěn. V takových případech buňka v době mezi zmizením červeného tonu a objevení se modrého jeví rozličné stupně špina-vého a špinavě modravého zabarvení.
Ku konci ještě několik slov o tom, jak se sbarvují
vlákna svalová.
Především buďcež vytčeny zjevy pozorovatelné na příčně pruhovaném, svalu žabím a morčecím.
Sval byl ve fysiologickém roztoku kuchyňské soli jehlami, pokud bylo lze, jemně roztrhán a v něm na vrstvě barvivové vyšetřován.
Část vláken byla sbarvena diffusně modře, část pak diífusně růžově. Konce, na nichž vlákna svalová byla jehlami přetrhána, vyznačovaly se i u vláken růžově sbarvených barvou modrou. Sbarvení modré postupovalo pak zvolna ku předu, vynořila se modře sbarvena jádra, sbarvení růžové mizelo vždy více. Po uplynutí více hodin byla konečně vlákna dříve růžově sbarvena, veskrze modrá.
Leží zajisté na snadě, že i v této změně barvy spatřuji opět diffe-rentielně elektivní chování se živé a odumřelé hmoty svalové.
Zcela analogicky se chová sval hladký, ku př. z močového měchýře žáby.
Jest na čase, abych zmínil se také o tom, jak se k mé metodě mají
bakterie a hyphomycety.
Také o těchto uvedu pouze všeobecné poměry, nezacházeje do podrobností, o nichž promluvím šíře na jiném místě. Poměry barvitelnosti na základě mojí směsi vyžadují u bakterií a hyphomycet zvláštního projednání, neboť se od barvitelnosti ostatních mnou uvedených buněk něco odlišují.
IV. ﻿16
Bakterie i hyphomycety nabývají, byvše vyňaty z živoucí kultury a suspendovány i na suché vrstvě barvivové vyšetřovány ve vodě vodovodu, v krátké době sbarvení fialového, v němž tón červený má zřejmou převahu.
Usmrtíme-li je horkem (protáhnuvše praeparat na vzduchu usušený .plamenem kahanu Bunsenova), tu přijímají sice také barvu fialovou, leč s tím, i pro nezasvěcené zřejmým rozdílem, že nyní má rozhodně vrch tón modrý.
Rozdíl jevící se tedy u sbarvení bakterií a hyphomycet, srovnáme-li je s rhizopody, flagellaty a ostatními výše citovanými organismy a buňkami, není tudíž nikterak principielní. Různost v tinkci hmoty živé a mrtvé jest u bakterií a hyphomycet druhu analogického jako u buněk druhých, není však tak ostře vyhrocena, ježto nastává sbarvení směsové, mezitím co •ostatní buňky za živa jeví tinkci čistě červenou, po smrti pak čistě modrou.
IV.
Co jsem dosud sdělil o barevné elekci, kterou vůči mojí směsi liší ^e protoplasma živé od mrtvého, týká se buněk, zaniknuvších smrtí přirozenou.
Smrtí přirozenou rozumím tu smrt dostavivší se následkem dostatečně dlouhého vysušení praeparatů na vzduchu. Přesvědčil jsem se totiž pokusy zvláště k tomu cíli podniknutými, že schopnost k anabiose u rotatorií a ciliat, která mi byla k disposici, nejde tak daleko, aby individua, která po jistou dobu, jejíž délka závisí od rozličných okolností, byla modře sbarvena, vzkřísila se ještě k novému životu.
Jelikož metodou Rhumblerovou, o níž jsem dříve promlouval, učiněn byl pokus, barvením zřejmými učiniti chemické stavy rozlišující organisovanou hmotu přirozeně odumřelou od konservované — což se však nezdařilo — hleděl jsem zjistiti, jak se chová konservovaný materiál k mojí metodě.
Za tím účelem přenesl jsem kapku vody s nálevníky na krycí sklo, přikápl k ní konservařní tekutinu a vypral u vodovodu; na to opatřil jsem vrstvičku po této konservaci na skélku zbylou kapénkou téže vody, v níž infusoria žila a přiklopil na připravenou vrstvu barviva.
Ku konservování použil jsem alkoholu, koncentrovaného vodního roztoku sublimatu, sublimatu s kyselinou octovou ledovou, kyseliny pikro-sírové a formalinu.
Výsledek pokusů těch byl následující.
Při konservování alkoholem, sublimatem a sublirnatem s kyselinou •octovou ledovou nastane ihned sbarvení modré.
Při konservování kyselinou pikrosírovou a formalinem dostaví se nejdříve sbarvení červené, které ale po nějaké době se zamění barvou modrou.
- IV. ﻿17
Sublimat, alkohol a sublimat s kyselinou octovou ledovou mají tedy na předměty jimi konservované, pokud jde o barvení mojí směsí, vliv podobný jako jednoduché vysušení.
Kyselina pikrosírová a formalin spůsobují však v buňkách změnu, která má v zápětí, že dávají (buď z fysikálních, buď z chemických příčin) přednost neutrální červeni; teprve později dojde ku sbarvení modrému.
Než, ačkoli při použití těchto agencií neutrální červeni dostává se téže přednosti buňkami mrtvými jako organismy živými, tedy přece jen stává ten rozdíl, že se vždycky zároveň také jádro buněk oněch sbarvuje a to někdy i barvou modrou, což u jiných organismů jen za jistých podmínek se děje a i potom nikdy barvou modrou.
Výsledky tyto nelze tedy přímo srovnávati s výsledky barvení vitálního.
Že moje metoda skutečně jest spůsobilá, aby jí stanoven byl rozdíl u výběru barev mezi hmotou živou a mrtvou, plyne z následujících mých pokusů na nálevnících a vířnících.
Sdělil jsem dříve, že působila-li již barvivová směs jistou dobu, lze pozorovati individua, opatřená červenofialovým, někdy dosti intensivním sbarvením cytoplasmatu a červeným sbarvením jádra, která na svých pohybech lokomočních a řasinkových nejeví žádné poruchy. Sledujeme-li nyní takové individuum po nějakou dobu, tu seznáme, že pohyby jeho se uvolňují a konečně zastavují. Ponecháme-li organismus takový jeho osudu, tu uvidíme, že místo červeného tónu ve sbarvení jeho poznenáhlu nabývá převahy barva modrá, že často nastává partielní čistě modré sbarvení, až konečné celé individuum jest sbarveno čistě modře.
Změny tyto souvisejí s odumíráním buněk, nastávajícím vysoušením vyšetřované vodní kapky. Individua časně tónem červeněfialovým sbarvená jsou asi taková, která na změny vysoušením povstávající reagují dříve než ostatní. Dlužno tento poměrně tmavý tón rozeznávati od modravé červeně, která se na mnohých individuích objevuje i po působení neutrální červeně samotné.
Jak známo, přísluší infusoriím schopnost k anabiose. Schopnost ta jest však — aspoň pro druhy, které jsem vyšetřoval, relativná; možno i, že má na ni vliv nasycení buňky modrým barvivem, snižujíc ji.1) Po-kusfme-li se totiž, abychom takové úplně modře sbarvené individuum přísadou vody znova oživili, ukáže se snaha naše marnou. Dokud však trvá ještě sbarvení červeněfialové, zdaří se oživení a to i tehdy, když dotyčné individuum nedávalo naprosto žádných zevnějších známek života více. Totéž platí i o výše zmíněných červeně sbarvených nehybných individuích,
') Nesledoval jsem však dále tuto možnost.
Rozpravy: Roč. XIV. Tř. II. Č. 4.
IV. ﻿18
tak že tato lze takořka pokládati jako předběžné stadium individuí červeně-fialových.
Proč jedna individua zastaví pohyby své již v době čistě červeného sbarvení, kdy jádro ještě jest nesbarveno, jiná však ještě je projevují jsouce sbarvena červeněfialově a majíce jádro červeně sbarvené, nezkoumal jsem dále. Snad leží rozdíly tyto uvnitř hranic individuelní schopnosti reakce vůči nahromadění barviva.
Nejdůležitější okolností jest však při této anabiose, že červeněfialové sbarvení zaniká, ustupujíc znenáhla červenému. Během děje toho mohou se pohyby navrátiti již ve stadiu, kdy červeněfialové sbarvení ještě zúplna nezmizelo.
Rotatoria, která jsem pozoroval, projevovala vůči vysušení resistenci mnohem větší nežli nálevníci, ačkoliv ani u nich vliv vysoušení nesměl jistou hranici přestoupiti.
Samička od Callidina přijala po zhotovení praeparatu v krátké době sbarvení červené; dlouhý čas mohl jsem pozorovati nejrůznější pohyby zvířete. Chtěje dobu trvání pokusu zkrátiti, odssál jsem filtračním papírem co možná mnoho vody, abych vysušení urychlil. Kapka pod krycím sklem zbyvší vysýchala pak dosti rychle. Čím méně vlhkosti bylo v okolí vířníku, tím více nabýval modrého sbarvení; vyjímaje vaječník, jenž zůstal červený a dvě oblasti v okolí pharyngu a zcela na zadním konci, které nebyly sbarveny, sbarvil se konečně zúplna barvou modrou. Zároveň svrašťoval se vždy více a více, jsa na konec podobnější kalichu Vorticelly, nežli vířníku svého druhu. Potom nechal jsem pod krycí sklo velnouti kapku vody. Zvolna nabývalo zvíře na objemu, znenáhla mizelo modré sbarvení jeho-ústrojů, vždy čilejšími byly jeho pohyby. Po uplynutí asi 3/4 hodiny byly jeho pohyby zase normální, měnil místo své na daleké vzdálenosti a neobsahoval konečně ani stopy modrého barviva, nýbrž sbarvení jeho bylo čistě červené. Konečně nechal jsem kapku úplně vyschnouti a kontroloval, jsem dokonale vyschlý praeparat až po 18 hodinách. Rotator byl pak sbarven temně modře a žádná přísada vody nevzkřísila ho více k životu.
Nemohu opomenouti mlčením velmi instruktivního, spontánního pokusu, jenž se odehrál před mýma očima.
Velký metabolický nálevník čile se pohybující vjel do houfu malých Colpod. Kdežto tyto byly jasně červeně sbarveny, vykazoval se onen barvou tmavou, již do fialová hrající. Jádro nebylo u žádného z organismů těchto sbarveno. Když se velký nálevník z houfu Colpod vybral, ukázalo se, že jedno z nich jest přilepeno stranou na jeho povrchu. Toto Colpoda bylo — jak ještě jednou výslovně opětuji — červeně sbarveno. Pojednou vpraveno bylo jedním trhnutím do nitra velkého nálevníka a při tom změnilo rázem svoji původní barvu. Zřetelně mohl jsem pak rozeznávati čistě modré jádro a několik modře sbarvených zrn pohlceného Colpoda v červeně-fialovém těle velkého infusoria — na zřejmý důkaz, že mrtvá organická hmota dává přednost barvě modré.
IV. ﻿19
Takových a podobných pokusů a pozorování mohl bych uvésti •dlouhé řady.
Výsledek, jejich byl veskrze konstantní v tom smyslu, že vyschnutíml) odumřelé anebo fysikalně fixované jedno- i vícebuněčné organismy i jednotlivé buňky metazoí dávají přednost barvě modré, za živa pak barvě červené.
Mám se tedy na základě svých pozorování a pokusů za oprávněna, abych vyslovil, že toto červené sbarvení rovná se skutečné vitální reakci.
Opíraje se o tyto výsledky, upozornil bych ještě na následující pokus, jak myslím, nikoliv nezajímavý, který jsem opakoval se stejným výsledkem vícekráte.
Nechal jsem kapku vody s nálevníky na vzduchu uschnouti. Používaje nepatrné resistence organismů, jež jsem měl k disposici, vůči vlivu vysoušení, nechal jsem kapku tak dlouho vysýchati, dokud jsem mohl předpokládati, že schopnost rotatorií v kapce spoluobsažených k anabiose ještě neutrpěla pohromy. Přípustnou dobu vysoušení dlužno ovšem zvláštními pokusy dříve přibližně určiti. Ostatně běží pouze o to, aby většina infusorií byla usmrcena; zůstanou-li některá anabiosy schopnými, jest konečný obraz pro náš účel ještě instruktivnější.
Skélko krycí opatřené vysušenou kapkou překlopil jsem pak na barvivovou vrstvu, těsně před tím ji skropiv kapkou vody z vodovodu.
Všechna v té době již mrtvá infusoria, jež také po celou dobu trvání pokusu zůstala nehybnými, přijala pozvolna, zvětšujíce svůj volum, barvu modrou — bez předchozí červené nuance — tak že asi za l1/^ hodiny byla sytě modře sbarvena.2) Aby v takové kapce odkryt byl vířník jest zapotřebí již pokročilého cviku a to tím více, že organismy schopné anabiosy z počátku jsou nesbarveny. V beztvaré tělísko svraštěn tkví vířník obyčejně na rostlinných zbytcích. Po nějaké době nabývá tělísko to na objemu a tvarech, ač ještě delší dobu trvá, nežli organismus takový rozpoznáme jako rotatora. První, co se při anabiose ve zvířeti sbarvuje, je varle anebo vaječník; později sbarvuje se roura žaludko-střevní atd.
Barva však, kterou ožívající rotator v sobě hromadí, jest neutrální červeň.
Tato okolnost zdá se mi, že nepostrádá významu, připomeneme-li sobě obecně přijatý názor, že u vyschlých organismů pochody životní úplně jsou zastaveny, poněvadž' žádné odevzdávání produktů přeměny látek ani kyseliny uhličité u nich dosud nebylo možno dokázati.
') Ale též při pohlcení infusoria jiným.
a) Tato doba závisí na vysoušení. Čím lépe je praeparat vysušen, t. j. čím déle
se sušilo, tím kratší jest doba potřebná ku nasycení barvivem.
2* IV. ﻿20
Zvíře anabiosy schopné dává vitální reakci, byť i měrou místné ob-mezenou, přece ihned, jakmile vůbec počne barvivo pojímati; nikdy neviděl jsem, že by snad před sbarvením červeným bylo u oživujících rota-torií předcházelo i sebe kratší stadium sbarvení modrého.
Naopak pozoroval jsem vícekráte opačnou měnu barev na rotatoriích, která, abych tak řekl, jevila náběh k anabiose, ale bezpochyby vysoušením příliš protrahovaným byla již příliš hluboko poškozena, než aby úplné byla mohla k životu býti probuzena a skutečně také krátce potom odumřela. Tak ku př. sameček, zpočátku sotva rozpoznatelný jako organické individuum, nabýval na objemu; ve stadiu, krátce po přísadě oživující vody, kdy ještě naprosto nebylo lze říci, co vlastně z pozorovaného tělíska se vyklube, sbarvila se již kulovitá partie blízko ohonu klíštkami opatřeného — jak se později ukázalo — varle. Toto zůstalo sbarveno, mezitím co zvíře nabývalo pozvolna normálních tvarů a počalo se i pohybovati. Odšinulo se i kousek od svého původního místa. Pojednou počala se však sbarvovati modře jeho roura žaludko-střevní a vzdor opětovné přísadě vody nezdařilo se více vířníka probuditi k životu. Červené sbarvení varlete pak znenáhla zanikalo, mezitím co celé zvíře sbarvovalo se modře.
Dle výsledků mojí metodou docílených zdálo by se tedy, že ve vyschlém zvířeti pochody životní buď nejsou zcela zastaveny anebo, že vitální reakce dostaví se tak rychle, že vynoření se sbarvení modrého přehlédneme. Tuto poslední domněnku mohu však na základě svých pozorování odmítnouti; nabylť jsem také, jak již sděleno, zkušenosti, že individua in toto modře sbarvená nelze více k životu probuditi.
Z pozorování těchto plyne tedy, že — až pochody, které při mojí metodě umožňují rozličné sbarvení živé a mrtvé buňky, budeme přesně znáti — bude nám snad možno pomocí jich i otázku, zda-li vysušené a ožití schopné organismy vedou jakýsi život latentní — vita minima — čili nic, přiblížiti rozřešení.
V.
Mojí metody vitální reakce bude snad lze použiti i k luštění otázek praktického významu. Zejména bylo by to možné při hygienickém vyšetřování vod povrchových.
Zvýšený zájem, jímž v novější době sledují hygienikové studie o sladko-vodním planktonu, zakládá se právě na významu studie těch pro výzkum vod povrchových.
Od té doby, co bylo zjištěno, že jedovaté přítoky, jimž nutně jest připisovati hygienický význam, mohou působiti odumírání sapropelického živoctva, od té, co je známo, že vody určitým spůsobem znečištěné obydleny jsou určitými organismy, co Emmerich1) poukázal, že přítomnost
') Ztschft. fůr Untersuch. der Nahrungs- und Genussmittel. 1904.
IV. ﻿21
protozoí v pitných vodách může nabyti významu hygienického — jeví se v konkrétních případech biologický výzkum vody důležitým, zejména směrem na otázku, zda organismy v ní obsažené žijí či jsou mrtvy.
Metoda moje umožňuje nyní, aby otázka ta rozhodnuta byla spůso-bem velmi jednoduchým, jejž — jak myslím — téměř u všech mikroskopických organismů lze provésti.
U bakterií, pravda, rozdíl ve sbarvení není tak nápadný jako u ostatních organismů, poněvadž se drží v mezích modrých tónů — ale rozdíl je tu přece. Ostatně nemá otázka, o níž pojednáváme, pro bakterie onen aktuelní význam, jako pro ostatní příslušníky planktonu.
Z těchto pak lze metody mé s prospěchem použiti i na buňkách hnědě pigmentovaných, jak jsem zjistil na rostlinných sporách blíže neurčených, předpokládajíc ovšem, že přirozené sbarvení není přespříliš intensivní.
VI.
Ku konci podniknul bych pokus vysvětliti barevné rozdíly jevící se mezi živým a mrtvým protoplasmatem po užití mojí metody.
Učiníme zajisté dobře, budeme-li k vůli zjednodušení úlohy, zpočátku rozlišovati od sebe obě stránky barvícího pochodu: vnikání barviva do buňky od vazby barviva (ať fysikalní, ať chemické) uvnitř buňky a pojcd-náme-li o obou zvláště.
Především jest nám zjistiti, které fysikalní zákony mohou přijíti k platnosti při vnikání barviv do živého protoplasmatu.
Předpokládejme s řadou biologů, že živá hmota jest (více nebo méně) tekutá a skládá se ze dvou vrstev, které nejsou-li již morfologicky a architektonicky rozlišeny, liší se aspoň tím, že zevnější z nich jest méně tekutá, vnitřní pak tekutější. Méně tekutá, tedy hustší vrstva zevnější bude se dle toho ze stanoviska fysikalního k okolnímu mediu míti jako blána, od jejichž vlastností — stále ve smyslu fysikalním — bude záviseti, zdali a pokud nějaká výměna tekutin mezi prostředím a vnitřní protoplasmovou vrstvou nastane.
Při následující úvaze necháme tedy stranou všech těch biochemických pochodů, které by mohly spůsobiti nějakou změnu v jakosti membrány a pomineme také okolnosti, že dotčená blána chová se za života buňky vůči barvivům různého charakteru různě. Jakož známo, přijímá totiž živá buňka pouze barviva zásaditá, nikoli však kyselá.
Předpokládáme tudíž membránu propustnou pro zásaditá barviva ve vodě rozpuštěná a jelikož budeme se obírati pouze barvivy zásaditými (jímž jest neutrální červeň právě tak jako methylenová modř), možno nám dále také předpokládati, že prostupnost membrány zůstává stále stejná.
Uvedše tak zjev celý na podmínky nejjednodušší, seznáváme, že jde o případ, v němž platí zákony jednoduché diffuse.
IV. ﻿22
Dle zákonů téchto musily by barvivové roztoky býti přijímány rychlostí úměrnou koncentraci roztoků a mimo to závislou na tření molekul barvivových.
Konstituční formule *) barviv mnou používaných jsou následující:
N
C6H3N(CH3)2 /        \N
neutrální červeň; molek. váha 252'32
XCH3 C6H3N(CH3)2
> C6H3=N(CH3)2
methylenová modř; molek. váha 284'36.
Rozdíl v molekulární váze a struktuře obou těchto barviv není takový, aby se mohlo poukazovati na rozličný molekulární volum. Roztok stejných vah barviv ve stejných volumech vody dává tedy ve směsi stejných dílů aequimolekulárný roztok, jenž musí difřundovati touže rychlostí jako roztoky jednotlivých barviv o sobě — předpokládajíc, že molekuly jich podléhají stejnému tření.
Buňka vpravená do této aequimolekulárné směsi barvivové měla by dle zákonů o fysikalní diffusi přijati obě barviva současné a následkem toho jeviti plynoucí z toho sbarvení směsové.
Jelikož se ale tak nestane a živoucí buňka odnímá ze směsi pouze neutrální červeň, nutno souditi, že odpor kladený za živa methylenové modři zevní vrstvou buněčnou jest tak veliký, že partiarní tlak methylenové modři není sto ho přemoci.
Šlo by tedy o rozdíly ve tvaru barvivových molekul a zevní vrstva živoucí buňky měla by póry pouze tvaru molekuly neutrální červeně ad-aequatní.
Smrtí buňky nastala by pak ve stavbě blány taková změna, že by pak i molekula methylenové modře nalezla v ní póry svému tvaru ad-aequatní.
Při povrchním pozorování dalo by se pro takové pojímání věci najíti i dokladů.
Stává se někdy, že červeně sbarvená individua odumřou, přesto však i po celé hodiny ještě červenou barvu podrží, tak že někdy dotyčné individuum i již v beztvarý houf se počíná rozpadávati, ale modrého sbarvení ještě nejeví. Upozorňuji však, že jsem zjev ten jen velmi zřídka pozoroval a to jen na červech (hlavně na larvách vyšších červů), u jejichž mnohobuněčného organismu nedají se věci již tak jasně přehlédnouti a
') Dle Pappenheimovy Farbchemie. Berlín 1901.
IV. ﻿23
u nichž dokonce není vyloučeno, že pohyby tělesné mohou býti zastaveny a že mezi tím, co na periferii těla jich i zjevy rozpadové se mohou objeviti, buňky více do vnitř těla ležící ještě zcela neodumřely. Neboť konečně přijmou i tyto organismy vždycky čistě modré sbarvení, ano toto dostavuje se relativně rychle, jakmile jen jednou červený tón ustoupil nafialovělému, i když trval sebe déle.
Nevystačíme však na vysvětlení zjevu našeho rozborem čistě fysi-kalním.
Kdyby totiž běželo o pochod toliko čistě fysikalní, pak musila by buňka, když zevnější vrstva po jejím odumření stala se prostupnou pro molekul methylenové modře, konečně přece jeviti sbarvení fialové, ježto diffuse tak dlouho trvá, až se koncentrace roztoků na obou stranách membrány vyrovná t. j. až obě membránou oddělené tekutiny mají stejnou barvu.
Pouze u bakterií a hyphomycet byl jsem však s to, abych zjistil fialové postmortalní sbarvení. Úplně tu pomíjím rozdílu, který i u těchto organismů ve sbarvení živých a mrtvých individuí se jeví.
Než i jinak neodpovídá sbarvení jich požadavkům zákona o diffusi. Neboť kdežto roztok, v němž se bakterie a hyphomycety barví, se odbar-vuje, ukazuje barvivo v organismech těch obsažené tón, poukazující na značně větší koncentraci barviva nežli byla v původním roztoku k barvení použitém.
Co pak se týče organismů a buněk těch, které po smrti nejeví sbarvení směsové, nýbrž čistě modré, tu dlužno míti na paměti, že methylenová modř za singulárního použití během života zcela dobře do nich vniká, tedy odporu se strany zevní vrstvy buněčné žádného nedoznává, tak že tvar molekulu nemůže býti onou překážkou, která se vnikání jejímu do buňky živé při použití mojí metody v cestu staví.
Třeba tedy stále toho pamatovati, že obě barviva mnou použitá jsou s to sbarviti jak živou tak i mrtvou buňku a že sbarvení to nastane i na živém i na mrtvém objektu tónem roztoku koncentrovanějšího, nežli byl roztok k barvení použitý.
. Snad vnikneme hlouběji v záhadu differentního sbarvení, o němž jednáme, spojíme-li se zákony o diťfusi Wittovu hypothésu pevných roztoků.
Pak by totiž bylo nutno ony rozdíly, které jsme na základě vysvětlení čistě fysikalního hledali v rozličném tvaru barvivových molekul, ale v něm je nenalezli, hledati v jistých vlastnostech hmoty, která se barví, samotné. Dle hypothesy pevných roztoků bylo by si totiž představiti, že živá hmota má pouze vůči neutrální červeni schopnost rozpouštěcí, nikoli však vůči methylenové modři a smrtí by se tento poměr pouze obrátil.
Než toto vysvětlení nepodává již proto rozluštění záhady, že — jak jsem nahoře uvedl — jest možno i singulární sbarvení živých buněk methylenovou modří. Vysvětlovalo by pouze imbici barvivem a silnější jeho
IV. ﻿24
koncentrování ve sbarvených distinktně částech. Přeměna barevného tónu, jakmile smrt nastane, skutečnost, že všechny mnou vyšetřované buňky mimo bakterie a hyphomycety za živa přijímají pouze neutrální červeň, post mortem pouze methylenovou modř, směsové sbarvení pak že jeví jen po relativně krátkou dobu přechodní, jakož konečně okolnost, že se roztok barvící odbarvuje — zůstaly by i na dále neobjasněný.
Nezbývá nežli k faktorům čistě fysikalním uznati působnost chemickou. A právě tímto směrem přibližuje nás hypothesa pevných roztoků rozřešení otázky, neboť poukazuje na hmotu buňky, protoplasma, jako na pramen pozorovaných růzností, na jeho chemické quality, které barvivo poutají.
V té příčině ovšem naše vědění vykazuje veliké mezery.
Jestliže se však přece odvažuji na toto pole, poskytující nezměrně volný prostor konstrukci dalekosáhlých hypothes, činím tak na základě následujících fakt a úvah. Naznačil jsem již, že při mých barvířských pokusech roztok barvivový se odbarvil, z čehož dlužno souditi, že veškeré barvivo vniklo do oněch částí praeparatu, které vůbec jsou s to, aby se sbarvily. Aby tato okolnost vynikla, jest ovšem třeba, aby plocha přischlé vrstvy barvivové zvolena byla přiměřeně malá.
Ze skutečnosti oné však plyne, že v živé buňce musí býti již obsazeno nejen červené, nýbrž také i modré barvivo, toto ovšem ve tvaru našemu oku nepozorovatelném. Tomu nasvědčují některá moje pozorování. Sem náležejí ku př. zjevy, kdy jádro jest prvním útvarem v buňce jinak červeně sbarvené, které přijímá barvu modrou; kdy bakterie uzavřené ve potravinných vakuolách amoeb, úplně červeně sbarvených, jeví sbarvení modré; kdy nálevník červeně sbarvený, byv pohlcen jiným větším, rázem nabyl sbarvení modrého; kdy uprostřed buňky mezi samými červenými granuly objeví se pojednou jednotlivá zrna barvy modré. Odkud bralo se v těchto případech modré sbarvení, nebylo-li modré barvivo již před tím, než se stalo viditelným, v buňce obsaženo?
Možno snad souditi z okolnosti, že v živé buňce pouze červené, po smrti pak pouze modré sbarvení jest viděti — během života modré, po smrti však červené barvivo jest redukováno ve svoji leukosloučeninu.
Vzhledem k této domněnce dlužno upozorniti, že se in vitro obě barviva týmiž prostředky redukujícími mění v leukosloučeniny. Další obtíž vzniká z okolnosti, že redukující činnost živoucího protoplasmatu při mojí metodě patrně proto se neuplatňuje, že veškerou nabízející se jemu neutrální červeň redukovati nepostačuje; přes to ale mělo by redukovati nabídnuté mu množství methylenové modře, které se naprosto rovná množství přítomné neutrální červeně.
Vysvětliti to vyžadovalo by nové domněnky; není vyloučena možnost, že by barviva, o něž běží, v daném případě t. j. methylenová modř za živa, neutrální červeň pak za mrtva, nemohla s některými v protoplasmatu obsaženými skupinami chemickými tvořiti sloučeniny bezbarvé, aniž by Šlo při tom o pochod redukční.
IV. ﻿25
Jest ale také možno si mysliti, že se každé z barviv mnou použitých váže na jinou redukce schopnou lučebnou skupinu molekulu bílkovinného a že dle života či smrti redukční schopnost té či oné skupiny jest vetší.
Jakkoli lze tuto domněnku nazvati velmi smělou, není přece nezají-mavo, že možno ji opříti skutečnostmi.
Krycím sklem s kapkou vody obsahující nálevníky pokryjeme připravenou barvivovou vrstvu; vyčkáme tak dlouho, až jednotlivá infusoria odumřela a sbarví se čisté modře. Na to vyhledáme v praeparaté místo, kde jest viděti vedle takových odumřelých současné i živoucí, červeně sbarvené; potom přikápneme, pozorujíce přímo nastalé změny, k praepa-ratu několik kapek kysličníku vodičitého.
Je-li výše uvedená domněnka správná, musila by se oxydací leuko-sloučeniny v živé buňce modrá barva methylenové modře, v mrtvé buňce pak červená barva neutrální červeně reaktivovati a buňky, obsahující od dřívějška barviva komplementérně nuancovaná, která dříve samotná v nich bylo viděti, musily by se sbarviti do fialová. Sbarvení takové se skutečně také dostaví.
Tím ovšem jest vysvětleno pouze differentní sbarvení buněk živých a mrtvých na základě mojí metody; záhadou zůstává stále výsledek barvení jednotlivými z oněch barviv. Dlužno se tázati: proč neredu-kuje se methylenová modř v živé buňce za singulárního použití úplně, kdyžtě se tak, dle výše uvedené domněnky děje při použití mojí směsi? A naopak; proč neredukuje se neutrální červeň v mrtvé buňce úplně, byvši singulárně použita, když se tak dle téže domněnky děje za použití mojí směsi?
Dlužno se tázati vzhledem k posléze uvedenému výsledku přímého pokusu, zda-li zjevy naznačené v otázkách právě položených nebyly posuzovány na základě nedostatečně sestrojených pokusů.
Barvíme-li totiž spůsobem obvyklým v histologii anebo barvivovými vrstvami přisušenými, tu jest barvivo vůči buňkám přítomno u velikém přebytku.
Učinil jsem tudíž následující pokusy:
I.  Dvě   očka OOSVoráho   roztoku   methylenové   modře   přenesl jsem platinovým drátem, dle metody v bakteriologii obvyklé, na podložné sklo; na krycí sklo   pak jedno   očko   vody nálevníky   obsahující,  načež jsem ji přiklopil na barvivovou kapénku. Makroskopicky jevila tekutina pod skélkem slabounký modrý nádech. Ku pozorování následujících zjevů hodí se nejlépe Vorticella, poněvadž nemění  svého   místa.    Dokud kontrakce stonku a vibrace adorálních cilií byly čilé, zůstával organismus bezbarvý; teprve, když se pohyby uklidňovaly, začal se objevovati na něm modravý nádech a teprve, když odumřel, jevil sbarvení distinktní.
II.  Stejně jako v pokuse předešlém smísil jsem dvě očka 0'05°l0ního roztoku neutrální červeně s očkem vody obsahující nálevníky. Sbarvení nastalo téměř rnomentanně a bylo velmi distinktní; s uklid-
IV. ﻿26
ňováním infusoria a s odumíráním jeho však sbarvení bledlo, až konečně úplné vymizelo.
Dodatečně zvěděl jsem z literatury, že byly již o postmortalním odbarvení předmětů intravitalně neutrální červení sbarvených učiněny některé — ovšem pořídké — údaje. Tak jest se zejména zmíniti o pozorováních Przesmycki-ho,1) jenž vykonal je na nálevnících, vířnících, Cyclopu, Dafnii a některých hirudineích. Plato a Markus2) analogický zjev viděli na leukocytech.
Také Pfeffer3) pozoroval, že se rostlinné buňky nebarvily methylovou modří dokud žily, ale za to jakmile se porušily anebo odumřely.
Ojedinělá pozorování tato objasňují se nyní mými pokusy způsobem námitky prostým.
Těmito pokusy jest totiž podán důkaz, že živá hmota skutečně redukuje methylenovou modř a zrovna tak že činí také organisovaná hmota mrtvá vůči neutrální červeni.
To, co vidíme na praeparatech barvených u velikém přebytku barviva, jest mechanická imbibice, ne však výraz chemických vztahů skutečných mezi barvivem a substrátem.
Různost jevící se u chování se obou barviv mnou použitých, elekti-vita, kterou projevují, jest tím podivuhodnější, že konstituce jich jest do značné míry shodná.
Sdělil jsem již na jiném místě,4) že Kaprimodř, byvši analogicky použita jako modř methylenová s neutrální červení, nemá v zápětí modrého postmortalního sbarvení granulí v cytoplasmatu leukocytů.
Jakož plyne z konstituční formule Kaprimodře5)
QH3N(CH3)S
N-
/        \
O
X      /'
C6H3=N(CH3)2
molekul, váha 26830
jest složení její úplně shodné se složením methylenové modře až na to, že místo síry v jejím jádru jest zastoupeno kyslíkem.
Z okolnosti, že použití směsi z Kaprimodře a neutrální červeně nemá v zápětí modrého postmortalního sbarvení, mohlo by se souditi, že Kaprimodř jest vázána na tutéž chemickou skupinu protoplasmatu jako neutrální červeň a že se na ní také redukuje.
Přisadíme-li ku praeparatu, v němž nacházejí se organismy, které směsí Kaprimodře a neutrální červeně se sbarvily do červena, kysličník
') Biolog. Ctlblt. 1897. f) Wiener klín. Wochschft. 1900.
') Aufnahme  d. Anilinfarben   durch   lebende Zellen.   Unt.  aus  d. bot.  Inst. zu Tíibingen II., str. 179.
*) Rozpravy č. akademie č. 21. 1904.
*) Dle Pappenheimovy Farbchemie. Berlín 1901.
IV. ﻿27
vodičitý,   tu   sbarví  se   všechny   barvou   fialovou.   Kaprimodř   tedy   přítomna byla.
Pokusy a pozorováními mými podařilo se tedy menu barev v buňce odumírající a differentní chování se živého a mrtvého protoplasmatu vůči mé směsi barvivové uvésti na lučebné vztahy mezi protoplasmatem a použitými barvivy.
Tyto vztahy bylo lze sledovati tak daleko, že supposicí dvou redukce schopných lučebných skupin v protoplasmatu nejsnáze se daly vysvětliti a v soulad uvésti výsledky mých pokusů.
Jest zřejmo, že, kdyby supponované skupiny bílkovinného molekulu byly nám známy, dovedli bychom snad praecisovati chemický rozdíl mezi živým a mrtvým protoplasmatem.
Překračovalo by však daleko rámec našich nynějších vědomostí, kdybychom naznačeným směrem nějaké další domněnky chtěli vysloviti. Zde týčí se před námi tvrz ještě stále nedobytná — problém chemické konstituce živé hmoty.
Na konec vzdávám nejuctivější dík svému slovutnému chefu panu prof. dru Gust. Kabrhelovi nejen za interess, s jakým postup této práce sledoval, ale i za mnohý pokyn.
IV. ﻿*"
