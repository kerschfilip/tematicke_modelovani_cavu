"","x"
"1"," ﻿ROČNÍK XIII.
TŘÍDA  II.
ČÍSLO 39.
O mnohojaderných buňkách Euphorbiaceí.
Napsal
(Se 36 obrazy v textu.;
Práce z ústavu pro fysiologii rostlin při c. k. české universitě. (Předloženo  dne 18. listopadu 1904.)
V cytologii rostlinné poutá na sebe v přední řadě pozornost jeden ze základních životních zjevů, dělení, zvýšenou měrou pak v době poslední, zvláště pokud se týče dělení jaderného a jeho rozlišování v přímé a nepřímé. Tak nemůžeme nepozorovati na jedné straně práce, snažící se dokázati možnost záměny nepřímého dělení přímým, na druhé straně práce názor ten vyvracející a dokazující nutnost ostrého rozlišování mezi mito-tickým a amitotickým dělením. Zkoumáním vlivu vnějších faktorů na dělení buněčné i jaderné stanovili mnozí autoři přesně, že amitosa je zjev mnohem méně rozšířený; než jak dřív se za to mělo, a nikoliv stejnocenný — aspoň pro vyšší rostliny — s dělením mitotickým. Prof. Němec1) vzbudil působením chloralhydratu různé modifikace mitos, jež se velice podobaly přímému dělení, a dokázal zároveň, že W asi el ewski ve své práci »Theore-tische und experimentelle Beitráge zuř Kenntniss der Amitose« (Jahrb. f. wiss. Botanik. Bd. XXXVII., 1902) se mýlil, když pokládal svoje nálezy za amitosy. Podobných nálezů dosáhl Němec vlastně již dříve též vlivem benzolu a síranu měďnatého.2) Wisse l i ngh 3) staví zase svoje pozorování proti Nathansonovým (incl. Pfefferovým) na Spirogyře, a tvrdí s určitostí: »dass der Beweis děs Vorkommens voň Amitosen bei Spirogyra nicht geliefert ist« (p. 240).
') Němec: Ueber die Einwirkung děs Chloralhydrats auf die Kern-^und Zell-theilung. Jahrb. f. wissensch. Bot., Band XXXIX. 4. 1904.
2) Němec: Ueber ungeschlechtliche Kernverschmelzungen. Sitzungsber. d. kón. bohm. Ges. in Prag, 1902, I., 1903, II., III.. 1904, IV.
8) Wisselingh, Ueber abnorm. Kerntheilung. Bot. Ztg. 1903.
Ro i pra vy:   Roč. XIII. Tř. II. Č. 39.                                                                                     l
XXXIX. ﻿Při své práci, již podnikl jsem na podnět svého učitele p. prof. Dra Boh. Němce, setkal jsem se často s figurami, amitosám podobnými, než příčiny vzniku jich byly jiné. Podařilo se mi to studiem vícejaderných buněk, jež jsem nalezl při ohledávání mléčných rour rodu Euphorbia — o čemž ještě níže zmínku učiním — v pleromu vrcholů kořenových. Jsou to buňky, z nichž později vyvinují se cévy. Živé vrcholy kořenové od některých Euphorbií (E. helioscopia, lathyris, orientalis, ypecacuanha) a Ricinů. (Rlcinus zanzibariensts, borboniensis] fixovány ve směsi kyselin pikro-octosírové, tvrzeny v alkoholu a po zbarvení parakarminem zality obvyklým způsobem do parafinu a na mikrotomu řezány. U některých kořenů užil jsem k fixování roztoku Flemmingova a k zbarvení fuchsinu S. Resul-taty však vykazovaly obě methody stejné.
Při pohledu na praepatat (podélný řez kořenem) nápadný jsou v pleromu protáhlé buňky s jasnou protoplasmou, chovající 2 nebo 4 jádra (obr. 1.), a to v celé prokambialní dřevní části svazků cévních. Že náleží xylemu, že jsou to tedy mladé cévy, zjistil jsem na podélných i příčných řezech dospělými částěmi živých kořenů od Euphorbia helioscopia, lathyris a Ricinus borboniensis. Anatomická stavba mladého kořenu od E. helioscopia je docela normální; hojně vyvinuta primární kůra, centrální cylindr dosti tenký a vasalní pruhy 4, tedy je kořen tetrarchní. E. lathyris vytvořuje velmi záhy sekunderní svazky, takže lýko, a to již v dosti mladém kořenu, tvoří souvislou kruhovitou vrstvu, kolem dřeva celý střed centr, cylindru vyplňujícího. Proto je tato specie vhodnější ku zkoumání vícejaderných buněk, poněvadž je jich tu značný počet. Ricinus borboniensis s kořenem oktarchním je rovněž vhodným objektem pro nás, tvoře záhy sekunderní svazky; vedle toho i dřeň u něho zdřevnaťuje.
V literatuře případ mnohojaderných cév — pokud mi známo — popisuje pouze Pirotta a Buscalioni u Dioscoreaeí, památného to isolovaného typu rostlin jednoděložných.1) Velké cévy této skupiny (z pro-kambria vzniknou totiž dvoje cévy, na vnější straně menší, na vnitřní větší) na osním vrcholu obsahují, když se počnou differencovati, jediné jádro centrální s hojnou cytoplasmou. Jakmile se počnou protahovati do délky, jádro se dělí rychle několikráte po sobě pravidelnou karyokinesí, aniž se mezi jádry vytvořují přehrádky. Dělení se opakuje podle toho, jak cévy
') Pirotta e Buscalioni,   Sulla presenza di dementi vascolari  multinucleati nelle Dioscoreaceae. Ann. d. R. Ist. botan. di Róma, Vol. II., 1898.
XXXIX. ﻿rostou do délky, mnohokráte po sobě, tak že je na konec jader ve vnitřku buněk až na sta (». . . cosi che le cellule possono contenere piů centinaia di nuclei«). — Zajímavé jsou u Dioscoreaceí různé anomálie karyokinese, vznikající buď uspíšeným dělením, opožděním chromosomů, neb i nepravidelným jich rozložením. Podobných nepravidelností při svém materiálu jsem neshledal.
V mladých cévách kořenů Euphorbiaceí odehrává se dělení docela přesnou karyokinesí, později se však zakládá přepážka mezi dceřinnými jádry. Na vegetačním bodě vidíme v prokambialních buňkách jediné jádro, jež
se dělí normálně kineticky; i přepážky se s počátku tvoří mezi jádry dceřinnými, ale jen do určité doby. Brzy přestanou se přepážky po dělení jaderném tvořiti, a tak vzniknou buňky dvojjaderné. Stadia, s nimiž se tu setkáváme nejčastěji, jsou bud' diaster anebo první stadium z anafase t. zv. dispirem, kdy z jednotlivých chromosomů se rekonstruují nová jádra. Ostatní stadia odbývají se asi s větší rychlostí. Po fragmopíastu není ani stopy. Obě jádra se po rozdělení k sobě přibližují, až uprostřed buňky se k sobě přiloží často styčnými plochami na sebe tlačíce tak, že činí dojem nějaké amitosy. Od rozdělení až k úplnému sblížení se jader možno jest pozorovati všechny -přechody, takže nelze pochybovati, že se jádra, původně samostatná a od sebe vzdálená, pozvolna k sobě pohybují. Kdy-
3.                                                     4.
bychom byli naprosto určitě nezjistili, že ve mladších buňkách přichází dělení mitotické, mohlo by se nám zdáti při pohledu na sblížená jádra, že se tu jedná o amitosu. Avšak proti amitose není třeba zde argumentovati dělení nepřímé. Poněvadž se tu nevyskytuje žádná modifikace mi-tosy, nýbrž mitosa docela normální (jak u rodu Etiphorbia, tak u Ricinus]^ nelze vykládati sblížená jádra jako nepravidelnou mitosou vzniklá. Sbližující se jádra ukazuje obr. 2. (Euphorbia lathyris), sblížená obr. 9. (E. la-thyris] a dvě jádra ve středu buňky k sobě přitlačená obr. 3. (E. orientalis).1)
') Obrazce kresleny podle řezů longitudinalních většinou při zvětšeni Reichertova mikroskop, objektivu 8, ocul. 4. Praeparaty však zkoumány při immersi '/,, a compens. ocul. 4, 8.
XXXIX.                                             l* ﻿Příčiny pohybu jader diskutuje Němec (I. c. p. 717—720); v tomto našem případě, kdy máme co činiti s pochodem normálním, nevzbuzeným vnějšími vlivy, je nesnadno o tom nějaké domněnky pronášet. Po nějakém
T

čase obě jádra zase od sebe se rozestoupí a mohou se znovu děliti mito-ticky, a to simultánně, jak jsem se přesvědčil zvláště u E. lathyris, naleznuv v mladé cévě dvě mitosy najednou ve stejném stadiu metafase, kdy okolní buňky byly již vícejaderné. Na jiném praeparatu též od E. lathyris obě jádra vytvořující spirem dokazují přípravu k dělení. (Obr. 6.) Při tomto mitotickém dělení opět se netvoří přepážka, a tak dostaneme cévu čtyř-
9. '
jadernou, v níž jádra skoro stejnoměrně jsou rozdělena. (Obr. L, 18.) Čtyř-jaderné protáhlé buňky jsou na praeparatu nejnápadnější, ač v některých kořenech není jich mnoho. Také v těchto buňkách pohybují se jádra k sobě, jak lze poznati z obr. 5., 31. (E. lathyris, ypecacuanha], až jsou úplně sblížena. Pak uložena bývají nejčastěji v jedné řadě — obr. 3.; vzácněji jsou na sobě nahromaděna — obr. 16., 7., 8.
10.
V četných cévách těchto mohl jsem docela přesně stanoviti splývání jaderné. Prvním stadiem jsou tu jistě již jádra těsně na sebe přitlačená, jako na př. na obr. 4., 12., 25., ač o takových případech ve dvoujaderných buňkách dokázati nemůžeme, že se tu jedná již o přípravu k splývání,
XXXIX. ﻿viděti, mají již jadernou membránu v místech dotyku resorbovanou. Plasma okolo jader byla poněkud scvrklá. Konečné i délkou obě splývající jádra odpovídají dvěma jádrům původním. — Podobný případ naznačen na obr. 23. (Ricinus zansibariensis), jenže splývání už je poněkud pokročilejší. Sem lze zařaditi též obr. 24. Dále obr. 22.: levá dvě jádra splývající mají na spodu blánu jadernou již společnou nahoře pak »zaškrcením« prozrazují svůj původ ze 2 jader. Poměry velikosti jader splývajících odpovídají někdy zcela přesně jádrům jednotlivým. V posledním případě je průměr splývajících dvou jader 12, pravých pouze k sobě
mohloť by následovati ještě dělení jaderné. Vůbec je tu třeba stále míti na paměti: nevnášeti do faktů předpojatý výklad, k němuž některé figury mohou sváděti. Tak na př.: Vidíme-li v jednom jádru dva nukleoly dotýkajícími se dvůrky ostře ohraničené — fixací vyvolanými — snadno může v nás vzniknouti mínění o dvou splývajících, resp. splynulých jádrech. (Viz obr. 28.) Shledal jsem však případy, o nichž možno tvrditi s určitostí, že představují splývání. Na důkaz několik příkladů: Obr. 17. znázorňuje cévu s dvěma jádry normálními a dvěma právě splývajícími, vnukovými. Splývání zde je tím jistější, ježto trojjaderné buňky u Euphorbií jinak vůbec nepřicházejí. Nalezl jsem trojjaderných buněk na všech praeparatech jen několik málo, a v těchto případech právem se můžeme domnívati, že jedno jádro v cévě před tím čtyřjaderné vzniklo splynutím ze dvou. (Viz též obr. 7.) Splývající jádra, jak jest
XXXIX. ﻿přiložených jader dohromady 13 (i. Jednotlivé jádro ve čtyřjaderné buňce měří as 6 ft. Není však průměr jader absolutně konstantní, na obr. 18. a 20. měří od 8—11 ft, u Euphorbií kolísá kolem 10 ft; to bývá průměr
M.
nejčastější.   S tím  souhlasí  i  případ   na obr. 21. (Ricinus  zanzibariensis^)
Střední   dvě   jádra   splývající   mají   po   obou   stranách   po   jednom
jádru volném, a všechna dohromady mají průměr 35*2 /x; připadá tedy na
každé jádro ca. 9 JM. Nebo splývající dvě jádra na obr. 13. od Euphorbia lathyris v celku měří (42 (i) tolik, co délka všech 4 volných jader v cévě jiné; jest tedy pravděpodobné, že i každé z těchto dvou splývajících jader
splynutím dvou vnukových vzniklo. Skoro stejných dimensí jsou také obě jádra v obr. 32. V jedné buňce vrcholu kořenovému bližší splývající jádra jsou 25 tu dlouhá, v druhé jádro jistě ze 2 splynulé 23'8 ,u. Toto poslední
chová veliký nucleolus, vzniklý ze 2 původních. Splývání nukleolů bylo již několikrát pozorováno i na živém materiálu; mně však přímo nepodařilo se je zjistit, ačkoliv charakteristické piškotovité tvary nukleolů *) na něko-
') >Einen bisquitsformigen Kórpert,  jejž nukleoly při  splývání tvoří,  udává již Zacharias: Ueber den Nucleolus. Bot. Ztg. 1885.
XXXIX. ﻿lika místech u Euphorbia orientalis a lathyris mohly by se zdáti splývajícími, kdybychom byli jisti, že tu nemáme co činiti s artefaktem; pozoro-valť jsem v jiných buňkách různé abnormální tvary nukleolů. Vůbec mělo by se dokonalé zkoumání cytologických processů konati vlastné předně na živém materiálu, a pak teprve na praeparatech fixovaných, abychom
se vyhnuli možným nesprávným kombinacím a závěrům; než pozorování pochodů, jako jsou dělení, přibližování se jader k sobě, splývání na živých objektech, jak praví Němec,1) jest skoro vyloučeno, ježto jejich vitalita jistě nevystačí na dobu pozorovací, na př. 30 hodin. Avšak pozorování kořenů různého stáří, přítomnost ne jedné buňky v jediném řezu, velký
22.
počet praeparatů, vzájemné srovnávání jich, to vše jsou okolnosti, které nám dohromady mohou býti v pochybách o správném pozorování náhradou za živý materiál. Mnohdy vyskytne se případ, kdy fakt nám podává výklad okamžitě, bez velkého srovnávání. Příkladem je obr. 14. Buňka s odehrávající se mitosou kořenovému vrcholu bližší je mladší sousední
cévy s dvěma jádry. I nebude se zajisté nikdo rozpakovati říci, že dvoj-jadernost vznikla tu tím způsobem, jako v buňce vedlejší vzniká, totiž mitosou bez tvoření přepážky. Počet nukleolů nemůže býti námitkou (viz Němec, 1. c. p. 705.), normálních jader o dvou nukleolech obsahuje však zvláště rod Ricimis dosti.
Na důkaz splývání jaderného uvádím ještě obr. 26., jenž snad nejvíc činí dojem amitosy, potom obr. 27. Jaderná přepážka počíná na spodu zobrazeného jádra mizeti, zřetelnější je ještě v místech zdánlivého za-škrcení. Oba obrazce pocházejí od Ricinus zanzibariensis. Podobně se to má
') Němec: Ueber Einwirk. 1. c., p. 699.
XXXIX. ﻿s obr.  11.   Na 10. obr. vidíme,  že jaderná   blána v místech dotyku dvou splývajících jader se resorbuje, tak že je už sotva znatelná.
Jmenované příklady dokazují jasně, že u zkoumaných druhů rodu Euphorbia i Ricinus vyskytuje se splýváni jader. K pozorování pochodu toho nejvhodnější se zdá býti E. lathyris a orientalis. U Ricinus nepřichází splývání tak často, jako u Euphorbií.
Otázku, kdy se splývání jader odehrává, zda jen ve čtyřjaderných cévách nebo též v dvojjaderných po první mitose bez přepážky, je nesnadno zodpověděti. Mnohé případy nasvědčují tomu, že někdy i dceřinná jádra splývají (tedy jádra ve dvojjaderné buňce). Byly to zvláště případy na obr. 12., 27., 15. Okolnosti, z nichž by bylo lze tak souditi, jsou: malá vzdálenost dotyčných buněk od kořenového vrcholu a relativně malá ve-
likost jader. Ovšem je splývání dceřinných jader daleko vzácnější, než vnukových. Že mohou splynouti postupně všechna čtyři jádra, je zřejmo z obr. 13., jak už výše vysvětleno. Hromadné splývání všech 4 jader najednou jsem nepozoroval, obyčejně dvě splývala napřed. Tytéž poměry jako v kořenech hlavních shledáváme též i ve vedlejších.
Je zajímavo nyní srovnávati  tyto případy mnohojadernosti a karyo-
gamie s výsledky, k nimž dospěl Němec v práci v úvodě zmíněné. Mnohé z obrazů zde kreslených jsou si podobny úplně, zvláště ty, jež splývání se týkají. Kdežto však v Němcově práci výsledky vzbuzeny byly vnějšími vlivy, přichází u Euphorbiaceí splývání jader za podmínek naprosto normálních. Zdá se mi, že oboje výsledky se vzájemně potvrzují. Zjev, jenž se vyskytuje za podmínek abnormálních, může se objeviti jinde i za normálních, anebo naopak.
O dalším osudu jader cév, o němž se ještě stručně zmíním, je možno říci z pozorování tolik, že starší cévy, u nichž se už objevuje spiralní struktura stěn, jsou většinou jednojaderné, vzácně dvojjaderné. (V posledním případě je céva velmi dlouhá.) Více než dvojjaderné starší cévy jsem
XXXIX. ﻿nenalezl. Jádra těchto jsou kulatá, elipsovitá, neb i více protažená, v průměru (měřeno v mikronech) ca. 12 X 10 ( . .*-
17 X   6< '
35 X   4
Uvedená  čísla,   srovnáme-li je s dřívějšími  údaji číselnými,   dokazují,   že jádra po splynutí se zmenšují.   Souviseti to může se vzrůstem a tloustnutím   blan   buněčných,  jelikož »jádro   aktivuje   cytoplasmu   k utvoření   apposičního   materiálu*, *) při čemž samo se pozvolna zmenšuje. Vůbec pozorujeme, že ve starších normálních buňkách jádro se zmenšuje. V starších cévách je nesnadno sledovat poměry protoplasma-tické,   zvláště   když   stěny   silně tloustnou   a   později   zdřevnaťují, při čemž  nastupuje  resorpce buněčných přepážek, mizení obsahu a   vzrůst   cév   je   pak   často   jen passivní.
Při otázce o účelnosti karyo-gamie u rostlin pryšcovitých stěží uplatníme výklad o pochodu auto regulačním, který se přijímá pro případy mnohojadernosti, různými vnějšími vlivy vyvolané. U cév Euphorbiaceí nemůžeme říci, že splýváním jader rostlina autonomně odpovídá na změny (zastavení tvoření přepážek), vyvolané abnormními faktory, protože více-jadernost je tu normálním stavem buňky, a nikoliv jedno-jadernost Ti schl ér ve své práci o normálním splývání jaderném v endospermu Corydalis cava domnívá se, že se karyogamie děje
za příčinou vytvoření větších jader         \    /               j 31.
bohatších na energii. V dlouhých cévách  bylo by docela na místěf
jako snad u oněch Dioscoreaceí, kdyby cévy zůstávaly vícejadernými, zvláště máme-li na mysli Strasburgerův názor (Histologische Beitr., V., 1893) »Ueber die Wirkungssphare der Kerne und die Zellgrósse*, podle něhož vliv jádra vztahuje se jen na určitou omezenou vzdálenost.
') Němec,   Pokroky anatomie a fysiologie rostlin v 1. 1899—1900.   Věstník Češ. Akademie. Ročn. X., 2., p. 6.
XXXIX. ﻿10
Tedy účel splývání je nám u Euphorbiacei nejasný a zůstává nezodpo-věděnou otázka, proč se tu vlastně jádra nejprve dělí (bez vytváření pře-hrádek buněčných), když později zase splývají.
Povaha mnohojadernosti u Euphorbiacei je totožná co do původu s mnohojadernosti Dioscoreaceí. V obou případech je céva jediným proto-plastem s více jádry na rozdíl od mnohojadernosti, podmíněné splýváním jednotlivých protoplastů, které jsou původně jednojaderné a takovými zůstávají.
Při výkladu mnohojadernosti cév Euphorbiacei mohlo by se zdáti, že nám jakousi direktivu podává přítomnost mléčných rour u této čeledi, tak totiž, že by rostlina, chovající mléčné roury, elementy to typicky mnoho-jaderné, byla nadána zvláštní schopností vytvořovat vůbec pletiva mnoho-jaderná. Že tomu tak není, dokázaly praeparaty z kořenových vrcholů jiných rostlin, jež mají mléčné roury stejně vyvinuty, jako Euphorbiceae. Tak z Urticaei Urtica cannabina měla v pleromu buňky všecky jednojaderné. Dále z Cannabineí, příbuzných to Urticacei, řezány kořeny od Humulus lupulus, jenž sice nemá mléčných rour, má však mnohojaderná vlákna tvrdého lýka.*) Pleromové buňky všecky byly jednojaderné. Zrovna tak Cannabis sativa má v kořenu buňky meristem. pletiva jednojaderné. (K vůli úplnosti dodávám, že i z Taccacei, jež doporoučí ke zkoumání Pirotta a Buscalioni v citované práci, zkoumána Schizocapsa plantaginea Pře-ávědčil jsem se však o jednojadernosti všech pleromových buněk.) Na praeparatech od Cannabis sativa jsou nápadná obrovská jádra v buňkách, z nichž se později vyvinou cévy. Zjev tento je u mnohých jiných rostlin rozšířen. Srovnávaje měřením množství jaderné substance cév rodu Cannabis a rodu Euphorbia, event. Ricinus, přišel jsem k výsledku, dle něhož poměr jádra, resp. jader k buňce co do velikosti je u jmenovaných rodů v cévách přibližně stejný. Na doklad několik čísel, značících délku buněk a délku příslušného jádra v mikronech. Šířku, jež je vždy relativně stejná, neuvádím.
	Počet	Délka	Délka	Poměr
Jméno specie	jader	jader	buňky	průměrů
				
Cannabis sát ......	í1	35	165	1:46
	1 1	35	170	1 :5
Ricinus borb ......	{ 4	32	160	1: 5
	1  4	44	180	1 :4
Ric. zanzibar ......	2	48	242	1 :5
Euphorbia orientalis   .   .	2	22	143	1:65
Z každého rodu uvedeny délky,   jež se nejčastěji vyskytují.   (Na srovnání ještě: průměr kulatých jader v periblemu  Cannabis obnáší 3—4—7 ft.)
') Treub, Sur les cellules végétales á plusieurs noyaux. Arch. Néerland. XV. 1880.
XXXIX. ﻿11
Chceme-li   poněkud  vyložiti  mnohojadernost v cévách Euphorbiaceí, můžeme  za základ   přijmouti Strasburgerův názor o sféře působnosti (»Wirkunsspháre«),  o němž se již zmínka stala.   Tomu také poměry průměrů — při měření velikosti jader jsme odkázáni jediné na průměr, měřit jádro jako těleso je téměř nemožné — odpovídají,  jak   je   viděti  ze   srovnání  jader Euphorbií s rodem Cannabis, třeba že u Euphorbiaceí je místo jednoho jádra  větší   počet jader.   U Euphorbiaceí  může mnohojadernost  souviseti s délkou mladých cév,   která je   velice  nápadná;   dřevní   část   pleromu   nedaleko za samým vrcholem kořene  je   skoro   celá vyplněna   buňkami,   do   délky   značně   protáhlými  s jádry   několika (Nejčastěji   pozoruje  se   u   rodu   Euphorbia   i   Ricinus počet 4.)    Dokud  je   céva,   jako   v meristemu   samého vrcholu kořenného, krátká, dotud obsahuje jediné jádro když   se   céva   prodlužuje   a  tím   zvětšuje,   mělo by se jádro — podle Strasburgerova názoru  — též prodlužovat  nebo vůbec zvětšovat.   Velikost buňky určuje asi množství jaderné substance, což jistě není bezúčelné; známoť, že jádru nutno   přičísti   značnou  důležitost v příčině   vzrůstu a pravděpodobné též výživy   buňky.   To   ukázaly  v poslední   době   zvláště   práce   o tvoření  se blan, jakož i o mykorrhize. U Euphorbiaceí jádro místo aby se zvětšovalo,
dělí se (nepřímo), i je pravděpodobné, že jádro to nemá schopnosti podle vzrůstu objem svůj zvětšovati; poněvadž však je nutné, aby jaderné substance tu bylo více, zjednává ji jádro tím, že se dělí; zvětšováním sebe abychom tak řekli, toho nedovede. Protože jsou mladé cévy Euphorbiaceí
protáhlé, nestačil by jejich průměr jádru kulatému, i muselo by býti toto hodně protáhlé, s jakými skutečně se setkáváme v cévách ne zřídka za meristematickou částí kořenových vrcholů, kde už splývání je odbyto. Tam nápadná je enormní délka jader, která vznikla asi splynutím několika pů-
XXXIX. ﻿12
vodních jader. Zevně podobají se tato protáhlá jádra Molischovým x) »Fadenkerne« některých Amarylltdeí; v našem případě je však na jisto postaveno, že nevznikla délka jejich abnormálně. Je zajímavo, že můžeme někdy, jak jsem se přesvědčil na jednom praeparatu z Ricinus zansibariensis, sledovat od splývání jaderného všecky přechody až k těmto protáhlým definitivním jádrům, a to docela přesně podle stáří. Za jádry skoro piško-tovitého tvaru (obr. 30.), z něhož na splývání možno usuzovat, o 2 nucleo-lech následují jádra válcovitá, protáhlá skoro stejnoměrně do délky, s jediným obrovským nukleolem, nebo u příliš dlouhých jader někdy s nukleoly
několika. Tak dosti hojná je tu délka jádra ca. 35 |ti (o šířce 3—4 ,u); méně hojná jsou jádra ca. 52 /t, a jen ojediněle se vyskytují jádra delší. U Ricinus zanzibariensis jedno jádro v takové protáhlé cévě měřilo 70 u (obr. 29.). Tvar jader je celkem stejný. Překvapující je délka jádra, jež nalezl jsem v jediném případě v cévě velice dlouhé u Ruphorbia lathyris, a jež bylo 114 fi (!) dlouhé a široké v první polovici 3, v druhé 4 t« (obr. 19.). Nucleoly jsou tu tři, jeden menší a dva obrovské. Buňka chovající toto jádro byla třikrát tak dlouhá, jako jádro samo. Sousední buňky měly jádra oválná a některé podobné protažená, o velikosti Va—S,U uvedeného jádra.
Ku konci zmíním se ještě o mléčných rourách rodu Kuphorbia, pokud jsem je mohl sledovati na svých praeparatech. Přes rozsáhlou literaturu o mléčných rourách nepodařilo se dosud význam jejich na jisto stanoviti. Co se týká literatury, jednající o tomto předmětu, jest možno odkázati jmenovitě na čtyři spisy, v nichž je uvedena. Jsou to: Solereder, Syste-matische Anatomie der Dicotyledonen (Stuttgart, 1899), Haberlandt, Physiolog. Pflanzenanatomie (1904), De Bary, Vergleichende Anatomie (1877), Molisch, Studien uber d. Milchsaft u. Schleimsaft der Pflanzen (Jena, 1901). Úplný vývoj mléčných rour nečlánkovaných popsal zevrubně Chauveaud2) v interessantní práci, v níž v části historické probírá též příslušnou literaturu. Jak známo, jsou mléčné roury v embryu úplně vyvinutém všechny dobře rozlišeny. Podle Chauveauda zakládají se při vývoji vajíčka v embryo initialními buňkami, ležícími v rovině t zv. nodalní, jež souhlasí s basí inserce děloh. Počet initial je různý u různých druhů:
') Molisch, Ueber Zellkerne besonderer Art. Bot. Ztg. 1899. "") Chauveaud,   Recherches embryogéniques sur 1'appareil lactifére děs Euphor-biacées, Urticacées etc. Ann. se. nátur., Ser. 7. T. XIV. 1891.
XXXIX. ﻿13
4 u Euphorbia heterophylla, 8 u E. exigua, E. helioscopia a lathyris mají jich celý souvislý prstenec. V rovině nodalní initialy rostou v naduřeniny primární, t. zv. »renflement primitif«, z nichž na periferii centr, cylindru vybíhají, »tubes centraux*, jichž počet souhlasí s počtem initial. »Renfle-ment prim.« vysílají větší počet výběžků, Chauveaudem nazvaných »prolongements«. Tyto proplétají se v rovině nodalní mezi sebou a na vnějšku vrstev subepidermalních ohýbají se kolenovitě dolů v roury kotové (»tubes corticaux*), běžící vertikálně až k samému kořenovému meri-stemu. Do děloh vybíhají z primárních naduřenin přímo roury děložné (»tubes cotyledonaires«). To jsou hlavní systémy rour, které v embryu jsou vytvořeny. Při klíčeni a dalším vzrůstu rostliny zachovávají se topografické poměry rour, takže znalost jich v embryu postačí i pro dospělou rostlinu.
Sledovati mléčné roury v embryích jest dosti obtížno, aspoň metho-dou naznačenou na počátku. Temný obsah mléčných rour, parakarminem obyčejně intensivně se barvící, zabraňuje rozeznat přesně cytolog, poměry. Než přece v některých případech byl jsem s to zjistiti, jak se chovají jádra mléčných rour, a jen takové bezpečné případy uvádím.
Podélné i příčné řezy klidnými embryi z endosperrnu vypraeparova-nými vykazovaly u jmenovaných druhů Euphorbií, pokud mléčných rour se týká, poměry souhlasné. Ve všech druzích rour jsou jádra tvarů nepravidelných, úlomkovitých, nestejnoměrně rozdělena; to dokazuje obr. 33., znázorňující kus jedné prodlouženiny (prolongement) v rovině nodalní od Euphorbia helioscopia. Jádra jsou na některých místech k sobě více na-hloučena, jinde značně od sebe zas oddálena. Z jejich nápadného tvaru, značného počtu a nestejnoměrného rozdělení můžeme souditi, že předcházel v mléčných rourách při vývoji vajíčka v embryo dělení přímé, podle Ti schl ér a, jenž rozděluje přímé dělení na pravé amítosy a fragmentace, snad amitosa pravá, poněvadž při klíčeni se jádra ještě dělí (a to zase přímo). Z odpočívajícího embrya Euphorbia helioscopia pochází rovněž děložní roura na obr. 34. — Na podélném řezu klíčícím pryšcem se zřídka podaří zachytiti delší část mléčných rour, protože probíhají poněkud vlnivě ; pak je nutno míti se na pozoru, abychom někdy nepovažovali vícejadernou cévu při periferii centr, cylindru za mléčnou rouru; jeť možno, že při určitém řezu na př. kořenem tetrarchním zasáhnem v centr, cylindru jen samé dřevo. Nicméně intensivnější zbarvení nás může poučiti nejčastěji, zdali se jedná o mléčnou rouru či o cévu z prokambia.
Když pryšec počne klíčiti, zdá se, že při prodlužování se mléčných rour jádro jejich opět se dělí, a to amitoticky, soudě podle obr. 35. a 36. Oba pocházejí od Euphorbia orientalis z kořenového vrcholu, znázorňujíce části rour centrálních, s odehrávajícím se přímým dělením. Takto upravené mléčné roury objevují se v klíčících rostlinkách pryšcovitých dosti často. Karyokinetické dělení v mléčných rourách na svých praeparatech jsem nenalezl.
XXXIX. ﻿14
O známém tvaru škrobu v mléčných rourách tvrdí Schwendener,1) že v podobě hůlčičkovité z listu vstupuje do stonku, a tam že bére na sebe formu kosťovitou, což prý není možno bez proudění mléčné šťávy z orgánů assimilačních, v nichž podle Fa i vře-a se škrobová tělíska rour tvoří. Schwendenerovo tvrzení, vztahující se na Euphorbia splendens, neplatí všeobecně, aspoň ne u jmenovaných druhů Euphorbii. U těch nesetkal jsem se v žádné části nikdy s kosťovitým tvarem škrobu, vždycky jen s tyčinkami stejně silnými nebo uprostřed poněkud naduřelými.
Jako Faivre (dle Haberlandta 1. c.) dokázal na klíčící Tragopogon porrifolius, nechal-li ji ve tmě růsti, že mléčná šťáva ve tmě stane se brzy chudou na plastické látky, vodnatou, tak mně podařilo se totéž stanoviti pro Euphorbia helioscopia a lathyris. Tyto obě rostliny obsahovaly po delší etiolisaci mléčnou šťávu docela vodnatou. Naproti tomu škrob z mléčných rour nezmizel nikdy. Tomu nasvědčuje jednoduchý pokus: Klíčící Eupk. lathyris a helioscopia dány 4./2. do tmy, na to prohlíženy 24./2., 15./3. a 18./4., a vždycky shledáno v ml. rourách škrobu stejné množství jako 4./2., kdežto z vůkolního parenchymu již dávno byl zmizel. Na světle škrobu ovšem v ml. rourách přibývalo: v kontrolním pokusu stejně staré rostlinky na světle rostoucí chovaly 24./2, v ml. rourách mnohem více škrobu než 4./2. Etiolované Euphorbie jsou nám tedy důkazem, že rostliny tyto neužívají škrobu z mléčných rour k své výživě; o tom jest přesvědčen též B e l z u n g, když ve své »Anatomie et Physiologie végétales* (1900) o tom praví (p. 201.): ». . . mais que la plante laisse lá indefiniment sans les (grains ďamidon) utiliser pour sa nutrition,« Třeba že Belzungovo tvrzení vztahuje se na pryšce kaktovité, jest viděti z pokusu našeho, že to může platiti i pro naše druhy.
Panu prof. Dru Němcovi vzdávám srdečné díky za laskavé udílení rad a pomoci   při   mé  práci, konané v jeho ústavě   pro fysiologii   rostlin.
') Podle Haberlandtovy »Physiolog. Pflanzenanatomie«, p. 296, Leipzig 1895. ﻿Výklad obrazů.
I.  Obr. 1.—3., 5., 6., 9.—13. Mladé cévy z kořenových vrcholů Euphorbia lathyris. Obr.   4.  část   mladé  cévy E. orientalis.    Obr. 7.,  18.,   14. cévy z pleromu Euphorbia helioscopia.
II.  Obr. 15., 17. cévy z pleromu Euphorbia lathyris. Obr. 16. mladá céva z kořen, vrcholu Ricinus zanzibariensis.
III.  Obr. 18.,  20.,   24.,  25. z pleromu Ricinus borboniensis:   obr. 18.,  20. mladé cévy,  obr. 24.,  25. jádra   mladých  cév.    Obr. 21.—23. cévy z kořen, vrcholů  Ricinus zanzibariensis; obr. 26.—29. jádra plerom. cév Ricinus zanzibariensis. Obr. 30. Euphorbia helioscopia, dvě cévy z kořen, vrcholu E. ypecacuanha.   Obr. 19. dlouhé jádro v cévě kořen,   vrcholu E. lathyris;   obr.  32.  dvě   mladé   cévy z pleromu   rovněž   Euphorbia lathyris.
IV.  Obr. 33., 34.   Euphorbia helioscopia,   mléčné  roury odpočívajícího embrya : Obr. 33. část prodlouženiny (prolongement) v rovině   nodalní,   obr. 34. roura   děložní. Obr. 35., 36. Euphorbia orientalis:   části  centrálních  mléčných   rour z.kořen, vrcholu pryšce klíčícího. ﻿*"
