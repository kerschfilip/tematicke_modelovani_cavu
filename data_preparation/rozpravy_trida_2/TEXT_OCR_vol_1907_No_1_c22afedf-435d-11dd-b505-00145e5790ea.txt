"","x"
"1"," ﻿ROČNÍK XVI.
TRlDA II.
ČÍSLO 1.
O významu tíže při pohybech nyktitropických.
Napsal
Otakar Vodrážka.
(Práce z ústavu pro fysiologii a anatomii rostlin c. k. české university Karlo-Ferdinandovy.)
(S l obrazem a G tabulkami v textu.) (Předloženo  dne 16. listopadu   1906.)
Historický úvod.
Somnus plantarum, jak Linné společným názvem všechny nykti-tropické pohyby nazývá, jest zjevem v říši rostlinné velice nápadným a proto nelze se diviti, že záhy stal se předmětem studia četných badatelů.
Chtěje v krátkosti naznačiti historický vývoj studia nykt. pohybů, nemohu nezmíniti se o tom, že již o pohybech těchto v klassickém starověku (Plinius) i středověku (Albertus Magnus, 13. stol., Valerius C oř dus a Garcias de Horto, 16. stol.) zmínka se činí. Podrobnějším však studiem těchto pohybů, jich četným rozšířením a účelem zabýval se teprve Linné ve své obsáhlé rozpravě Somnus plantarum 1755 a zmiňuje se o nich též ve své Philosophia botanica 1751.
Spánek či nyktitropické pohyby rostlin jsou předmětem velmi širokým pro studium a není třeba vypočítávati všechnu literaturu těchto pohybů se týkající, která až do dnešní doby byla vydána. V následujícím omezím se pouze na větší kompendia.
Pěkný historický obraz starší literatury o tomto předměte jest v díle DeCandollově: Pflanzenphysiologie, přel. odRoper-a, sv. II. 1835 a v Meye-nově: Neues System der Pflanzenphysiologie, sv. III. 1839. Novější literatura až do roku 1857 v historickém přehledu jest v pojednání Raczinsky-ho: Uber die Bewegungen der hóheren Pflanzen 1858. Z tohoto pěkný výtah pod názvem: ,,Notice sur quelques mouvements opereš par les plantes souš 1'influence de la lumiěre"" uveřejněn byl v Annal. d. se. nat. 4. Ser. IX. Až do roku 1872 vyšlá pojednání jsou uvedena v Batalinově práci: „Uber die Ursachen der periodischen Bewegungen der Blumen 1873."" Seznam starší i novější literatury o nykt. pohybech listů a květů jest v Pfefférově
Róz pra vy: Třída II. Č. 1.                                                                                            i ﻿díle: Physiologische Untersuchungen 1873 a Die periodischen Bewegungen der Blattorgane 1875, spolu v jeho: Pflanzenphysiologie, sv. II. 1904. Též v Darwinově díle: The power of movement in plants, London 1880 (přeložil do němč. J. V. Carus 1881), jest brán zřetel k novější i starší literatuře tohoto předmětu se týkající.
Tím podán je stručný přehled povšechné literatury o těchto pohybech. Nás však, kteří budeme studovati působení tíže — zevního to faktoru — nebude nezajímati, všímneme-li si zevních -podmínek působících na nykt. pohyby listů, pokud o nich v literatuře zmínka se činí. Jsou to: změna osvětlení, teplota, vlhkost, tíže.
Denní střídání osvětlení za příčinu nykt. pohybů pokládal již Hill,1) neboť shledal, že po zatmění umělém listy rostliny tutéž polohu zaujaly jako večer. Podobného cosi uvádí Zinn,'-) který však právem poznamenává, že ono střídání osvětlení nestačí k vysvětlení nykt. pohybů, ježto nalezl, že ve tmě chované rostliny na večer ještě více se sklonily a naopak skláněly se i tenkráte, když byly ze tmy na večer na jasné světlo přeneseny. I vykládá věc působením nějaké neznámé vnitřní příčiny. 2e skutečně změna osvětlení stojí v jakémsi kausálním spojení s těmito periodickými pohyby, ukázal De Candolle3) svými pokusy s umělým světlem, podobně Sachs4) a Hofmeister.5) Nerozřešili však otázku, zda změna osvětlení jest jen regulátorem těchto pohybů či bezpodmínečnou příčinou. To rozhodl Pfeffer6) četnými pokusy, jimiž ukázal, že změna osvětlení je příčinou těchto pohybů listů a tím definitivně otázku tuto objasnil.
Co se týče působení teploty na nykt. pohyby listů, tu C a m e r a r i u s7) 1688 a M us té l8) 1781 pokládali určitý stupeň teploty za podmínku nykt. pohybu. Hoffmann,9) který studiem vlivu teploty se zabýval, tvrdí, že veškeré pohyby nykt. dějí se působením teploty a paprsky světelné že vlastně nepůsobí, nýbrž přimísené jim paprsky tepelné. Pokusy jeho jsou málo přesvědčivé a vedly, jak právem Pfeffer poznamenává, k těmto přehnaným výsledkům. Též Darwin10) vlivem teploty se zabýval a shledal, že u Erythrina crista-galli ve volné přírodě, ač zcela dobře vegetovala, nekonaly listy pohybů nykt., kdežto v teplém skleníku před tím zcela pravidelně je konaly. C h. Royer11) praví přihlížeje k poměrům teploty ve Francii, že domácí rostliny se nesklánějí na večer, je-li tempera-tura pod 5° C. Význam teploty pro nykt. pohyby stručně můžeme vyjádřiti tak, že je zapotřebí, aby, má-li nastati nykt. pohyb lístků, nacházela se rostlina v určité normální teplotě, kteráž je nikoli vybavující, nýbrž formální podmínkou pohybů. Jiná ovšem přináleží úloha teplu při nykt. pohybech květů, již vystihl četnými experimenty Pfeffer.
Změna vlhkosti byla ovšem jen v starší době s rozhodností za příčinu nykt. pohybů uváděna. Tak Parent12) a B o n n e t13) se domnívali, že pohyby tyto dějí se tím způsobem, že jedna strana rostlinného údu více vlhkosti přijme a tím více se rozpíná než druhá. To jest ovšem ne-
I. ﻿správné, jak P f e f f e r ukázal, neboť ono rozpínání se jedné strany t. zv. polštářků listových jest založeno na zvýšení turgoru, k čemuž z vnitra rostliny dán jest popud. Též Darwin10) zabýval se vlivem vlhkosti na pohyby ty a praví, že nekonají se, je-li země, v níž rostlinu chováme, příliš suchou. Podobně D a s s e n 11) tvrdí, že listy Impatiens a Malva nesklánějí se na večer, je-li vzduch příliš suchý. Karel Kraus15) ukázal na veliký význam absorbované vody rostlinou na nykt. pohyby. I domnívá se, že to jest hlavní příčinou klesání lístků na večer u Polygonům convolvulus. Tím ovšem význam vlhkosti přehání, neboť tato má ve skutečnosti analogický význam jako teplota, podmiňujíc zdravý stav rostliny a tím i funkce s ním spojené.
Co poslední zevní podmínku nykt. pohybů listů uvedl jsem tíži. Tato stala se v novější době předmětem studia fysiologického. Pokud mi známo z literatury, první Sachs16) a po něm Pfeffer6) studoval působení tíže u Phaseolus vulgaris a přichází k závěru, že tíže má jen nepatrný význam, tvrdí, že působí jako ,,auslosende Kraft, welche gegenúber der ausgelosten Kraft eine sehr geringe Arbeit leistet."" Na pokusy tohoto autora bude ještě později poukázáno. Zmínku o působení tíže na nykt. pohyby listů činí též Dar w i n,10) neboť uvádí, že u Porliera a Strephium listy, které jsou na kolmých větvích, jinak se sklánějí než ony, které jsou na horizontálních nebo nakloněných větvích. Obsáhlejší práci a četné pokusy tohoto thematu se týkající provedl A. F i s c h e r,17) kdež na základě působení tíže rozeznává dva druhy rostlin: autonyktitropické, kde nemá tíže vlivu na nykt. pohyby a geonyktitropické, u nichž působení tíže je nezbytnou podmínkou. Pokud jeho pokusy jsou správné a skutečnosti odpovídající, bude ještě v dalším podotčeno. — V zimním semestru 1904 započal jsem na popud svého učitele pana Dra B. Němce, přednosty c. k. ústavu pro fysiologii a anatomii rostlin české university, řadu pokusů, jež měly jednak verifikovati poznatky starší, jednak nové poznatky v tomto oboru získati. Panu prof. Dr. B. Němcovi za ochotnou radu a nevšední zájem, s jakým pokusy mé sledoval, vzdávám nejsrdečnější dík.
Všeobecné poznámky experimentální.
Dříve nežli přistoupím k podrobnému popsání pokusů starších i nových, musím předeslati některé poznámky, jež k těmto pokusům se vztahují.
Pokusy konány s t. zv. autonyktitropickými i geonyktitropickými rostlinami. Při tom bylo hleděno, aby listy jen dokonale vyvinuté a 1o na rostlinách dobře vegetujících byly zkoumány.
V úvodu jsem uvedl, které zevní faktory na nykt. pohyby působí, i musil jsem k nim při experimentech bráti zřetel. Konány proto pokusy s rostlinami tropickými v teplém skleníku, kde jest temperatura 15—20° C, s rostlinami naší flory ve skleníku polo-studeném při temperatuře 9—12° C. Než přes to k vůli přesnosti ještě zvlášt temperatura u každého pokusu je ﻿udána. Na druhé straně též k osvětlení brán zřetel a experimentováno jen s těmi rostlinami, jež za dne byly normálně osvětleny. Co se vlhkosti týče, tu jest do jisté míry podmíněna teplotou a proto vzata tato rovněž v úvahu.
Než jest ještě jeden zevní faktor, který nesmí se při experimentech těchto opomenouti. Jest to totiž ten úkaz, že předcházející otřesení, ať již stalo se umělým způsobem, náhodou neb větrem, jeví vliv na nykt. pohyby rostlin. O tomto faktoru jedině, pokud mi z literatury známo, zmínku činí Darwin 10) uváděje, že zabráněno bylo u Maranta arundi-nacea nykt. pohybům listů po dva dny tím, že byly prudkým větrem otřásány. Při našich pokusech jevil se tento faktor spíše jako urychlující nykt. pohyby, jak názorně později pokus s Amicia Zygomeris provedený ukazuje. Proto odporučuje se opakovati každý pokus několikrát, abychom seznali, zda křivky, jež jsme za normální pro tu či onu polohu rostliny při sklánění stanovili, nejeví vliv tohoto faktoru.
Poněvadž rostliny na umělou změnu intensity osvětlení týmže způsobem reagují, jako na přirozenou večer, konány vždy pokusy při umělém zatmění, při čemž ještě nabývají na ceně tím, že rušivý vliv heliotropismu, jenž při pokusech Fischerových do jisté míry vadil, byl odstraněn.
Co se týče měření úhlu sklonu lístků při různých faších tohoto pohybu, tu nebylo použito methody, kterou Pfeffer6) uvádí, totiž vkládání trojúhelníků o známém úhlu vrcholovém do úhlu tvořeného dvěma protilehlými sklánějícími se listy, neboť methoda tato nezdá se mi dosti přesnou. Užil jsem tudíž methody zvláštní, kterou, přihlížejíc k daným podmínkám, za nejpřesnější možno považovati. Záležela v tom, že jsem měřil velikost úhlu sklonu lístků jemu protilehlou stranou. Celé uspořádání illustruje připojený obraz 1. Zde značí a příčný řez vřetenem složeného listu, AP a L B jsou podélné řezy řapíkem dvou protilehlých lístků, u P a L jest podélný řez polštářkem listovým. Vzdálenost AB (resp. A' B' pro polohu rovnovážnou) jest ona, již měříme a tím relativně úhel, jejž svírají přímky AP a LB určujeme. Měření této vzdálenosti nejlépe se děje kružítkem, jehož rozpětí pak na milimetrovém měřítku odečítáme.
—ji
Obraz 1.
Při grafickém znázornění průběhu těchto pohybů nanášíme na osu vertikální  (označenou slovem:  arcus) ony délky úhlové,  při čemž l cm ﻿ve skutečnosti rovná se \ cm v diagrammech, na osu horizontální (označenou slovem: tempus) nanášíme čas, a to tak, že l minuta rovná se \ mm pro diagramy tab. I.—IV., pro tab. V. jest l minuta rovna ^ mm. Křivka spojující body pozorování charakterisuje svým tvarem průběh časový nykt. pohybů. Křivkou tečkovanou označuji pak v diagramech vždy průběh sklánění rostliny kontrolní (normálně postavené), křivkou spojitou pak průběh sklánění u rostliny buď inversně, neb horizontálně položené, otřesené neb otáčené na klinostatu.
Co pak se týče vlastních experimentů, tu docíleno umělého zatmění velikým plechovým válcem dnem opatřeným, nebo pro pokusy s klino-statem opatřena krabice kartónová černým papírem nelesklým vylepená, do níž i apparát i rostlina v libovolných polohách volně mohla se umístiti. Rostliny pak za účelem zjištění působení jednostranné tíže kladeny buď do polohy obrácené (inversní) nebo do polohy horizontální (vodorovné), ku zjištění působnosti všestranné tíže neb jen podráždění geotropického konáno též několik pokusů na klinostatě.
Pokusy k vůli přehlednosti rozdělil jsem na dva díly. V prvém budou projednány pokusy mé i starší s t. zv. geonyktitropickými rostlinami, v druhém s rostlinami autonyktitropickými.
Pokusy s t. zv. geonyktitropickými rostlinami.
Geonyktitropickými rostlinami rozumí Fischer ony, při nichž k vykonání nykt. pohybů nutně jest zapotřebí působení tíže. Za příklad uvádí: Phaseolus vulgaris, tumidus, multiflorus, Lupinus albus. Pokus s Lupinus albus prováděl takto: Položil jednu rostlinu inversně k oknu, druhou vedle ní v poloze normální. Tak učinil v 11-30 ráno. O 5 hod. odpoledne jevila otočená rostlina nepatrný sklon lístků, ačkoliv normálně postavená ne]evila žádného sklonu. V 10-30 v noci nalézala se normálně postavená rostlina v úplném spánku, lístky inversní rostliny byly jen asi do polovice skloněny. V této poloze setrvaly lístky celý druhý den u rostliny inversní, u normální rostliny konaly se zcela pravidelně nykt. pohyby. Třetího dne zaujaly některé lístky inversní rostliny působením heliotro-pismu takovou polohu, že byly od polohy normální o 90° uchýleny a tu ani zde nekonaly nykt. pohybů. Tím zřetelně bylo ukázáno, že tíže zde působíc v jiném směru, než v jakém nykt. pohyby se dějí, úplně jim zabránila. Pokus tento jsem opakoval, ovšem poněkud jiným způsobem. Rostlina byla totiž otočena teprve až asi l hod. před počátkem sklánění. Tím chtěl jsem se vyhnouti působení heliotropismu. Ukázalo se pak, že u inversní rostliny nenastalo vůbec žádné sklonění lístků, ač rostlina normální zcela pravidelně se skláněla. Z toho jest patrno, že ono poloviční sklonění, jež Fischer prvého dne pozoroval, způsobeno bylo nejspíše heliotropismem. Ovšem význam tíže v obou pokusech je týž.
I. ﻿Experimenty s Phaseolus vulgaris konal Šach s,16) P f e f f e r,6) Fischer.17) U všech jeví se totéž uspořádání pokusu jako u Lupinus albus. Proto výsledek u všech je týž. Ukázalo se totiž, že při otočení rostliny otočí se též nykt. pohyby t. j. lístky, které se v normální poloze skláněly na večer ku ose, nyní naopak sklání se od osy. Jeví se tedy i zde působení tíže na nykt. pohyby, ovšem v jiné formě než u Lupinus albus.
S oběma rostlinami experimentoval dále Fischer tím způsobem, že otáčel je kolem horizontální osy na klinostatu. Tu pak sice několik dní konaly se nyktitropické pohyby, ale stále s menší a menší amplitudou, až úplně ustaly. Tím měla býti součinnost jednostranné tíže při nykti-tropických pohybech těchto rostlin dokázána.
Tyto pokusy Fischerovy s geonykti tropickými rostlinami podrobil N o 1127) theoretické kritice a poukázal na rozpor, který se jeví při těchto pokusech. Zde totiž jednou elliminace jednostranné tíže tím způsobená, že rostlinu obrátíme, má za následek, že zastaví se ihned neb aspoň obrátí směr nyktitropických pohybů, na druhé straně však při otáčení na klinostatu, kde dle Fischera už jednostranná tíže je ellimino-vána, se nyktitropické pohyby konají toliko s menší a menší amplitudou a ustávají až teprve za několik dní. Z toho soudí N o 11, že na klinostatu není elliminována úplně jednostranná tíže, jelikož by pak musely hned prvního dne rotace úplně ustati nyktitropické pohyby. Vysvětluje pak působení tíže na klinostatu tím, že polštářky listové, které právě zde umožňují tyto periodické pohyby, nejsou fysiologicky radiální, nýbrž dorsiventrální. Tu pak zároveň protilehlé partie polštářku listového jeví též různou geotropickou schopnost reakční resp. dráždivosti. Při otáčení pak na klinostatu vznikají právě z této různé schopnosti reakční difference v geotropické reakci, která se jeví sklonem lístků a to v obvyklém směru, který dorsiventralitou polštářků vzhledem ku ose rostliny pevně je stanoven.
Co se týče té okolnosti, že stále s menší a menší amplitudou konají se nyktitropické pohyby na klinostatu, to vysvětluje N o 11 změnou disposic, které v polštářku při rotaci nastávají. Zdá se totiž, jakoby při otáčení původní dorsiventralita mizela a na její místo nastupovala radiární schopnost reakční odpovídající právě radiární anatomické stavbě polštářků listových.
Tím opravil N o 11 jednak mylný náhled Fischerův, že ellimi-nuje se úplně na klinostatu u těchto orgánů působení tíže, jednak vysvětlil, proč ustávají po nějaké době nyktitropické pohyby na klinostatu při t. zv. geonyktitropických rostlinách.
Tato hypothesa Nollova dochází též při dalších našich pokusech s autonyktitropickými rostlinami odůvodnění, ač N o 11 na tyto rostliny ji nerozšířil. Tím zároveň klesá pojem autonyktitropických rostlin, založený Fischerem na pokusech s klinostatem, jelikož jeví se právě tak geonyktitropickými jako ony výše uvedené, kdyžtě otáčením na klino-
I. ﻿státu neeliminuje se působení tíže.   O tom bude však ještě důkladněji v následujícím pojednáno.
Pokusy s t. zv. autonyktitropickými rostlinami.
Autonyktitropickými rostlinami rozumí Fischer ty rostliny, u nichž nejeví se zastavení nykt. pohybů při otáčení na klinostatu. Soudí z toho, že u oněch rostlin nejeví tíže žádný vliv na nykt. pohyby. Za příklad uvádí: Trifolium pratense, Amicia spec., Desmodium gyrans, Acacia lo-phanta, Mimosa pudica, Phyllanthus Niruri, Oxalis lasiandra, Biophytum sensitivům. Do jaké míry jsme oprávněni přijímati ono tvrzení, že totiž nejeví zde tíže vliv na nykt. pohyby, vysvitne z experimentů, jež jsem na některých z těchto rostlin provedl. Pokusy konány s: Amicia Zygomeris, Oxalis Ortegesii, Biophytum proliferum, Abrus precatorius, Trifolium pratense. —
Popíši nyní podrobně pokusy s těmito rostlinami a poukáži na rozdíly, jež charakterisují pokusy mé aFischerovy.
l) Amicia Zygomeris.
Tato Leguminosa z čeledi Hedysareae18) jest zajímavá svými nykt. pohyby. Listy její náležejí do typu Robinia,19) jímž rozumíme ony listy, které pomocí polštářků listových nykt. pohyby vykonávají a to tak, že lístky složeného listu vždy v noci kolmo dolů ku horizontu jsou skloněny, při čemž svými spodními stranami k sobě se přibližují nebo dotýkají. Do tohoto typu náleží též Phaseolus a Lupinus, s nimiž pokusy výše byly uvedeny a podobně Oxalis, Biophytum, Abrus, o nichž v následujícím bude řeč.
S Amicia spec. experimentoval Fischer a to tím způsobem, že otáčel rostlinu rovnoběžně s dopadajícím světlem na klinostatě po 13 dní. Při tom pozoroval, že ona rostlina vykonávala nerušené své pohyby nykti-tropické. Kvalitativně souhlasí tento pokus s mým, nikoliv však kvantitativně. Pokus uspořádán tak, že jedna rostlina byla otáčena horizontálně na klinostatu, druhá k vůli kontrole postavena normálně. Obě byly současně uměle ve velké krabici kartónové zatměny a tím k nykt. pohybům dán popud. Tabulka (I.) vedle uvedená, dle níž též diagram tab. I. jest zhotoven, udává přehledně výsledky měření. Při tom počátek pokusu udává zároveň okamžik zatmění umělého, teplota byla 10° C, rychlost rotace taková, že jedna otočka vykonána za 15 min. Z této tabulky vysvítá a ještě lépe z diagramu tab. L, jak rozdílně jeví se nykt. pohyby v poloze normální a na klinostatu. Jest viděti, kterak počátek nykt. pohybů na klinostatu poněkud jest zadržen proti normálnímu, v dalším však průběhu pozorujeme, že se děje urychleně, podobně i úplný spánek nastává na klinostatu dříve než u rostliny v normální poloze, u které průběh pohybu děje se skoro dle zákona přímky. Z toho jest patrno, že u této rost-
I. ﻿Tabulka I.
	Amicia Zygomeris		
	Čaá v hod. a min.	Rozpjetí lístků v cm	
		na klinoštatě	pól. normální
	9-30	8-8	8-8
	2-5	8'8	8-5
	2.50	8-6	7-7
	3-°°	8-5	7-2
	0.10	8-1	ti-8
	3-2	7-9	G- 4
	0.40	7-4	5-8
	3-2	7	5-1
	4.05	6-4	4-7
	4.15	5-4	4-3
	1.30	4-7	3-8
	1-40	3-0	3-4
	4.55	3-2	3-1
	5-22	2-6	2-8
	5-*	2-2	2-7
tempus
Diagramm tab.  I.
liny, má-li nastati pravidelný průběh nykt. pohybu, jest nezbytné spolupůsobení jednostranné tíže. Není-li tomu tak a ona jednostranná tíže jest nahrazena postupně všestranným působením tíže, děje se sice pohyb nykt., ale do jisté míry modifikován.
Jiným způsobem vynikne působení tíže, když nepoužívajíce klino-statu, volně rostlinu jednu dáme do horizontální polohy a druhou vedle ní postavíme normálně. Pokus tento a předešlý konány společně, tak že kontrolní rostlina jest v obou případech táž; stejně se věc má s teplotou
I. ﻿a počátkem pokusu.   Přehledně postup sklánění illustruje vedle připojená tabulka (II.) a diagram tab. II. I v tomto případě jest rozdíl mezi rostlinou
Tabulka II.
Amicia Zygomeris		
Čas v hod. a min.	Rozpjetí lístků v cm	
	poloha normální	pól. horizont.
9-30	8-8	8-8
2-í°	8-5	8-8
9.50	7-7	8-6
o.OO	7-2	8-3
3-12	(r8	8
3.20	6-4	7-7
0.40	5-8	7-1
o. 55	5-1	6-2
4.05	4-7	5- 5
4-15	4-8	4-9
4.30	3-8	4-2
4-40	34	3-8
4.55	3-1	3-1
g.lO	2-8	2-5
5.20	2-7	2-2
Diagramtn tab.  II.
tempus
normálně a horizontálně položenou vzhledem k nykt. pohybům. Též v tomto pokusu jeví se počátek nykt. pohybu opožděn u rostliny horizontální, průběh a konec však jest oproti normálnímu urychlen. Souhlasí tedy analogicky experiment tento s předešlým, neboť tam, když byla rostlina horizontálně otáčena, konala právě tak nykt. pohyby jako zde, kde byla ﻿10
Tabulka III.
Amicia Zygomeris		
Čas v hod. a min.	Rozpjatí lístků v cm	
	pól. normální	pól. inversní
2-2	8-6	8-6
2.50	8-6	8-0
2.55	8-5	8-6
3	8-1	8-6
3.05	7-9	8-6
3-12	7'5	8-5
o. 13	7-2	8-5
3-?2	7-1	8-4
3-«	fí-8	8-1
3.30	(J-()	8
0.40	6-1	7-8
3.50	5-4	7-2
3.55	4-7	6-7
4	4-4	(v2
4.10	3-7	5-5
4.15	3-3	4-9
4-20	3-1	4'1
4.30	2-0	3-3
4.35	2-2	3
4.45	2	2-3
4.55	2	2
5-Í2	2	1-6
g.16	1-9	1-2
5-2	1-8	0-7
g.35	1-7	0
Diagramm tab.  III. I.
tempus ﻿11
toliko horizontálně položena. Možno pak z tohoto pokusu a předešlého souditi, že na nykt. pohyby těchto rostlin jeví týž vliv všestranné působení tíže jako jednostranná tíže působící kolmo na směr nykt. pohybů. Ona analogie nejlépe vysvitne srovnáním diagramu tab. I. a tab. II.
Nejmarkantnějším však způsobem jeví se působení tíže tehdy, když jednu rostlinu obrátíme do polohy inversní, druhou pak k vůli kontrole postavíme normálně. Tu pak dostaneme úkaz podobný předešlému, ale v míře daleko větší. Níže uvedená tabulka (III.) udává postup sklánění jednak pro rostlinu inversní, jednak pro normální. Jednotlivá měření jsou udána pro intervall časový 5 min., čímž ovšem v diagramu tab. III. je křivka ve svém průběhu udána velmi přesně, jak pro pohyb rostliny normální, tak i inversní. Z této tabulky a dle ní sestrojeného diagramu tab. III. jest na prvý pohled patrno zřetelné působení tíže na nykt. pohyby. Analogie ovšem ještě ve zvětšené míře s předešlými pokusy tu vystupuje. U rostliny otočené jeví se počátek sklánění o 20 min. opožděn oproti rostlině normální, toto opoždění u rostliny inversní nahradí se pak tím, že pohyb její děje se urychleně proti normálnímu tak, že po 2 hod. 10 min. jeví obě rostliny stejný sklon, odtud však opět divergují tak, že úplný spánek nastává u rostliny inversní dříve než u normální, která mnohdy onoho úplného spánku ani nedosáhne.
Celkem možno říci o působení tíže u Amicia Zygomeris, že i zde jeví se účastenství tíže na nykt. pohybech, neboť vždy nastává rozdíl v nykt. pohybech, postavíme-li rostlinu normálně, horizontálně neb inversně, ba i když ji otáčíme na klinostatu. Není tedy rostlina v přesném slova smyslu autonyktitropickou.
V úvodě zmínil jsem se o působení otřesu na nykt. pohyby některých rostlin, i budiž na této rostlině uveden příklad. Pokus uspořádán následovně: jedna rostlina postavena do normální poloby, druhá rostlina postavena též normálně vedle ní. Obe byly současně zatměny (2 h. 30 m.). Ve 3-— byla druhá rostlina otřesena — z tabulky IV. i diagramu tab. IV. lze viděti okamžitý toho následek na nykt. pohyby. Prvá rostlina volena s rozpjetím lístků poněkud větším, abychom mohli stanoviti differenci obou rostlin v jednotlivých faších pohybu. Je-li tato difference stále skoro stejná, značí to, že obě rostliny stejně se sklánějí, stoupání difference značí rozdílnost průběhu sklánění. Na diagramu tab. IV. jest bod otřesu označen větším bodem černým. Lze viděti, že po otřesu nastává ihned prudký sklon lístků. Jest tedy nutno při pokusech varovati se i sebe menších otřesů, jež snadno potom ve výsledku mohou působiti chyby dosti značné, kterých pak nijakým způsobem nedovedli bychom si vysvětliti.
2) Oxalis Ortegesii.
Experimenty s touto rostlinou konány právě tak, jako s Amicií, toliko pokus na klinostatu a v poloze horizontální konán nebyl, ježto ﻿12
Tabulka IV.
Amicia Zygomeris			
Čas v hod. a min.	Rozpjatí lístků v cm		
	rostl. norm.     rostl, otřesená		difference
2.30	9-1	8-5	0-6
2-12	9	8-2	0-8
2.50	8-7	8	0-7
3<0°	8-4	7-7	0-7
3-12	8-1	7-1	1
3*2	7-8	6-7	1-1
0.30	7-6	6-5	1-1
3-1°	7-1	6   (otřes)	1-1
0.50	6-3	4-5	1-8
4-22	5-8	3-2	2-6
4-12	5-5	2-3	3-2
4-»	5	2	3
4-52	4-2	1-8	2-4
4.40	3-5	1-6	1-9
4-50	3	1-5	1-5
5-22	2-4	1-3	ri
5-12	2-2	1	1-2
5-22	2-1	0-9	1-2
s
Diagramm tab.  IV.
tempus
jen slabě ony rozdíly vystupují proti rostlině normálně postavené. Naproti tomu obrátíme-li rostlinu inversně, tu již v malých intervalech časových rozdíly jsou patrný. Poněvadž Oxalis Ortegesii reaguje právě tak na otřes jako Amicie, nutno jest při pokusech s ním totéž vzíti v úvahu, co u Amicie bylo pověděno. Dána tedy jedna rostlina do polohy inversní, druhá do ﻿13
normální.   Obě současně zatměny.   Pokus konán v horkém skleníku při 16° C. Tabulka (V.) níže uvedená i diagram tab. V. illustrují průběh časový
Tabulka V.
Oxalis Ortegesii		
Čas v hod. a min.	rozpjetí lístků v cm	
	pól. inversní	pól. normální
2-2	6-6	()'()
o.OO	6-6	(H)
3-iíí	6-6	(5-6
0.20	6-6	6*6
0.30	6-6	6-5
3'2	6-6	6-5
3.66	6'6	0-4
4-05	6-6	6-3
4-í!	()-6	6-1
4-!2	6-5	5-9
4.40	6-3	5-4
4.55	6	4-8
K.05 O —	5'9	4-2
5.30	5-4	3-8
g. 40	4-8	3-7
5.50	4-3	3-4
6-22	3-9	3-1
6-2	3-5	2-7
6.30	3-1	2-6
6-«	2-9	2-5
7.00	2-5	2-4
7.20	1-8	2-3
7.40	1-5	2-1
Diagramm tab. V. I.
tempus ﻿14
nykt. pohybů. Z těchto jest patrný účinek tíže. Právě tak jako u Amicie jest zde počátek pohybu u rostliny inversní zadržen a to ještě delší dobu než u Amicie, podobně pak konečné sklánění jest urychleno. Též úplný spánek nastává u rostliny inversní mnohem dříve než u rostliny normálně postavené. Působí tedy i u Oxalis Ortegesii tíže poněkud na nykt. pohyby a sice právě tak jako u Amicie, a není tedy ani tato rostlina přísně auto-nyktitropickou.
3) Trifolium pratense.
Poněvadž tato rostlina slabě reaguje na umělé zatmění, bylo nutno poněkud jinak pokus uspořádati. Inversně postavena byla proto jedna rostlina odpoledne, druhá pak vedle ní postavena normálně. Působením heliotropismu otočily se lístky oné inversní rostliny tak, že tíže působila kolmo na směr sklánění. I ukázalo se, že pohyb inversní rostliny na večer dál se urychleně oproti rostlině normální, a tak úplný spánek listů inversní rostliny nastal dříve než u rostliny normální. Co se začátku sklánění týče, nebylo rozdílu patrného mezi oběma rostlinami. Jevil se tedy i u této rostliny účinek tíže a nelze ji proto zváti autonyktitropickou. Pokus konán v polostudeném skleníku při temperatuře 12° C.
4) Abrus precatorius.
S touto rostlinou experimentováno tím způsobem, že jedna rostlina byla postavena normálně, druhá inversně a hned na to zatměny obě současně (v 9-— ráno). Tu nastal počátek sklánění u normální v 9-—, u inversní až v 9-—. Poloviční sklonění lístků bylo u normální v 9-—, u inversní v l O-10. Později však jevila rostlina normální jen velmi pomalé sklánění, kdežto inversní rychle se skláněla, až v IQ-— nastal u ní úplný spánek. Pokus konán v horkém skleníku při teplotě 17° C. Jevil se i u této rostliny vliv tíže při nykt. pohybech.
5) Oxalis lasiandra.
Podobně uspořádán pokus s touto Oxalideou. Teplota 11° C. Obě rostliny byly ve 3-— zatměny. Rostlina inversní nalézala se ve 5-— již v úplném spánku, kdežto rostlina normální jevila jen něco málo přes poloviční sklon lístků. Byl tedy i zde pohyb nyktitropický v inversní poloze urychlen, a nutno i tuto rostlinu počítati ku geonyktitropickým.
6) Biophytum proliferum.
Složené lístky této Oxalidaee jsou podobné oněm památného druhu Biophytum sensitivům, u něhož zajímavé thigmotropické pohyby se jeví. Otočíme-li tuto rostlinu a zatmíme, můžeme pěkně pozorovati, jak daleko rychleji u ní pohyb se děje než u rostliny normálně postavené. Zajímavé
I. ﻿15
jest u této rostliny, že nejen lístky složeného listu konají nykt. pohyby, nýbrž celé složené listy, při čemž ku ose se dolů přikloňují. A tu, což jest charakteristické, i celé listy rychleji vykonávají své pohyby nykt. v poloze inversní než v normální, čímž spolupůsobení tíže při nykt. pohybech této rostliny jest dokázáno.
Tím byly by pokusy s rostlinami skončeny a v následujícím bude našim úkolem, vysvětliti theoreticky zjevy, jež jsme během pokusů seznali.
Theoretické vysvětlení pokusů.
V úvodě bylo řečeno, že zevními faktory účinkujícími na nykt. pohyby jsou: teplo, vlhkost, změna osvětlení a tíže.
Teplota a vlhkost přihlížejíc specielně k variačním nykt. pohybům listů jeví vliv nepřímý. V tom totiž smyslu, že přímo působí na vegetační stav rostliny a tím ovšem nepřímo na funkce (resp. pohyby) těsně na tento stav vázané.
Co se týče světla, tu, jak již v úvodě bylo řečeno, dává změna osvětlení popud k nykt. pohybům. Ovšem ani zde v přesném slova smyslu nelze mluviti o přímém působení, neboť doposud neznáme celý onen řetěz akcí a reakcí, jež se odehrávají mezi popudem k nykt. pohybům, daným změnou intensity osvětlení a mezi reakcí zevní, totiž sklonem lístků. Téhož náhledu je Pfeffer, jenž konstatoval při změně intens. osvětlení změnu turgoru, praví totiž: ,,Bei Helligkeitsschwankung erfolgt eine, aus einem Hin- imd Herg;mg bestehende Receptionsbewegung, weil Abnahme der Beleuchtung Vermehrung, Zunahme der Beleuchtung Verminderung der Expansionskraft, und zwar gleichsinnig und gleichzeitig, jedoch ungleich schnell in beiden antagonistischen Haif ten hervorruft."" K tomu však ihned dodává: „Die inneren Vorgánge, welche die Expansionskraft anta-gonistischer Gewebekomplexe bedingen, sind noch nicht sicher gestellt"". Jest pak toho mínění, že ,,am wahrscheinlichsten dúrfte der Expansionskraft ein vom Zellinhalt gegen die Wandung ausgeúbter Druck zu Grunde liegen"".
Mohlo by býti, že právě popud geotropický k oněm změnám expansi vní síly, jež na turgoru spočívá, vede.
Moment, z něhož možno theoreticky na spolupůsobení tíže při nykt. pohybech souditi, jsou t. zv. pochvy škrobové, které u všech rostlin, s nimiž bylo experimentováno, v typickém tvaru v polštářcích listových se nacházejí. Bylo pak dokázáno pracemi některých autorů [Němec,25) Haber-landt,]26) že škrobové pochvy a jich přepadává zrnka škrobová slouží ku percepci tíže u rostlin a proto možno by bylo z přítomnosti těchto škrobových pochev v polštářcích listových, jež právě umožňují nykt. pohyby, souditi theoreticky na vztahy mezi nykt. pohyby a tíží. Vztahy tyto ještě lépe vystoupí, studujeme-li vývoj těchto škrobových pochev v polštářcích listových. V mnohém totiž případě mladý ještě nevyvinutý ﻿16
list vykonává zcela normální nykt. pohyby. Chceme-li nyní dokázati, že stojí škrobové pochvy v jakémsi vztahu ku nykt. pohybům, jest nezbytno, aby byly škrobové pochvy vyvinuty dokonale již v tomto mladém stadiu vývoje listu, kdyžtě list vykonává zcela pravidelně nykt. pohyby. Tomu skutečně jest tak, neboť u Amicia Zygomeris a Phaseolus multi-florus jsou dokonale vyvinuty pochvy škrobové v polštářcích listových v době, kdy ještě list ani jeho řapík nejsou úplně vyvinuty, při tom ovšem ony mladé listy, hlavně pokud se týče Amicia Zygomeris, vykonávají zcela pravidelné nykt. pohyby. Z toho jsou patrný vztahy na jedné straně mezi vývojem škrobových pochev a mezi nykt. pohyby, na straně druhé pak mezi nykt. pohyby a tíží. Spolu pak jest zřejmo, že dána jest rostlině možnost percepce tíže při těchto nykt. pohybech, ovšem ve smyslu theorie statolithové. Poměry škrobových pochev v polštářcích listových, jak ve
skutečnosti se jeví, illustruje tab. VI. Řezy z čerstvého materiálu dány do tinktury jodové, aby škrobová zrnka a tím i pochvy škrobové zřetelně vystoupily. Obr. 1. znázorňuje podélný řez polštářkem složeného listu od Biophytum proli-ferum, obr. 2. značí řez polštářky dvou protistojných lístků téhož složeného listu. Vykonává totiž, jak v exp. části bylo uvedeno, jak složený list tak i jeho lístky nykt. pohyby a proto v polštářcích obou jeví se typické pochvy ""škrobové (á). Obr. 3. pro Phaseolus multiflorus značí podélný řez veget. vrcholkem (b) a dvěma polštářky jednoho ze dvou vstřícných listů. Jest viděti zde, jak již v mladém stadiu vývoje listového typické pochvy škrobové (a) v jeho polštářcích jsou vyvinuty. Obr. 4. illustruje podélný
řez dokonale vyvinutým polštářkem listovým u Oxalis Ortegesii a ukazuje typicky vyvinutou pochvu škrobovou (a) kol centrálního svazku cévního.
Obraťme zřetel k popudu geotropickému. Naskytuje se otázka, kam zařaditi popud geotropický v onom řetězu pochodů, jež nykt. pohybům předcházejí. Tu ovšem těžko dáti odpověd, neboť nemůžeme v nitru rostliny sledovati okamžik, kdy popud nastane, právě tak jako nemůžeme určiti, jaká reakce nastává na tento popud, tím méně, ježto právě zde na všechny popudy dohromady jest jen jediná reakce — nykt.
Tabulka VI. ﻿17
pohyb. Než přece jest nám dána možnost souditi na působení tohoto faktoru — tíže •— z té okolnosti, že pozorujeme modifikace pohybu nykt., jež vznikají, měníme-li jednak popud, jednak směr působení jeho.
Pokusy naše s Amicií, Oxalis, Abrus konané zřetelně ukazují, že v poloze normální zatměním dán jest popud k nykt. pohybu, který ihned jeví se sklonem lístků. V poloze inversní a horizontální nutno z analogie s polohou normální míti za to, že změnou osvětlení popud k nykt. pohybům jest dán, ale důležité je, že tu nenastává ihned sklon lístků, nýbrž až po několika minutách. Z toho jest patrno, že jest nutno, aby při popudu světelném působil ihned po něm anebo současně s ním ještě jiný popud — v tomto případě geotropický, kterýžto však u rostliny inversní i horizontální nenastává ihned po zatmění, ježto pokusy konány tak, že rostlina hned po otočení byla zatměna; tu nemohla percipovati novou polohu okamžitě, a nemohl tudíž popud geotropický současně nastati se světelným. Poněvadž pak v poloze horizontální nastává percepce dříve než v poloze inversní, vysvětluje se nám, proč nykt. pohyby v horizontální poloze rostliny méně jsou zdrženy než v poloze inversní. Že ono zadržení nykt. pohybu způsobeno jest zadržením geotropického popudu, toho dokladem jest pokus s Tri foliům firatense, u něhož počátek nykt. pohybu v poloze inversní nebyl zadržen proti normálnímu, což poukazuje k tomu, že po zatmění následoval též popud geotropický. A tomu tak bylo, neboť rostlina nacházela se skoro 3 hod. v poloze inversní, v té době došlo již k percepci tíže a mohlo tedy ihned po heliotropickém nebo současně s ním nastati působení podráždění geotropického. Tím jest vysvětleno jednak, proč v poloze inversní, horizontální neb na klinostatu u některých rostlin byl zadržen počátek nykt. pohybů, jednak kam nutno popud tíže zařaditi. Jednaje zde o popudu geotropickém, nesmím opomenouti zmíniti se o tom, že u tak zv. autonyktitropických rostlin (Amicia) působí na nykt. pohyby stejně jako popud jednostranné tíže též tíže postupně všestranně působící.
Tuto okolnost nutno blíže vysvětliti. Již při pokusech s t. zv. geo-nyktitropickými rostlinami jsem poukázal na práci Nollovu,27) kde vyvrací pro tyto rostliny mylný náhled Fischerův, že elliminuje se působení tíže u těchto rostlin otáčením na klinostatu. Uvedl jsem, že elliminace tíže byla by jen tenkráte možná, kdyby polštářky listové byly fysiologicky radiální a tím nemohly vzniknouti difference v geotropické reakci v anta-gonistických partiích polštářku listového. Ježto však polštářky listové jsou fysiologicky dorsiventrální, není dle Nollovy hypothesy elliminováno působení tíže na klinostatu. Totéž platí i pro rostliny autonyktitropické, u nichž právě zcela zřetelně Nollova theorie dochází odůvodnění, ačkoliv Noll k těmto rostlinám svou pozornost neobrátil.
Ukazuje se totiž při pokusech především dorsiventralita polštářků listových a to tím způsobem, že nastává jinak průběh nyktitropického pohybu, položíme-li rostlinu vodorovně, než když ji úplně obrátíme; což
Rozpravy: THda II. Č. 1.
2* ﻿1S
právě by mohlo poukazovati k různé reakční schopnosti geotropické v protilehlých partiích listového polštářku. Následkem toho nebylo by možno elliminovati tíži rotací na klinostatu. Že skutečně není elliminována tíže u těchto rostlin na klinostatu, toho přímým důkazem jest, že skoro stejný jest průběh sklánění rostliny horizontálně položené a rostliny v horizontální rovině otáčené na klinostatu.
Působí tedy tíže i na klinostatu a proto ani ty rostliny, které nejeví příliš velké difference v nyktitropickém pohybu při otáčení na klinostatu od polohy normální, nejsou jak Fischer mylně se domnívá autonykti-tropické, nýbrž jsou též geonyktitropické, ovšem poněkud jinak. Pokusy naše poukazují dále ještě k tomu, že nutno rozeznávati stran popudu geotropického několik speciálních poměrů. Musí totiž u různých rostlin v určitém způsobu působiti geotropický popud. U některých rostlin jest zapotřebí, aby, má-li nastati nyktitropický pohyb, předcházel mu popud geotropický v určitém směru vzhledem ku ose rostliny (Lupinus). U jiných rostlin postačí působení popudu jednostranné tíže ať v jakémkoli směru (Phaseolus). U jiných konečně může místo popudu jednostranné tíže nastoupiti vůbec popud geotropický takový, jaký je dán na klinostatu. Než ať jest popud geotropický jakýkoliv, vždy nutno, aby nastal. Jinak pohyb}* nyktitropické se nekonají, k čemuž pěkný doklad podává Lupinus albus, u něhož k vykonání nyktitropického pohybu vyžaduje se popudu geotropického v určitém směru vzhledem ku ose rostliny, a nenastane tedy nyktitropický pohyb, otočíme-li rostlinu a tím zabráníme, aby v onom speciálním směru popud geotropický vznikl.
Poslední otázka stran popudu geotropického týká se percepce tohoto popudu. Uvedl jsem, že v polštářcích listových u všech rostlin, s nimiž bylo experimentováno, nacházíme typicky vyvinuté pochvy škrobové. I možno ze stanoviska teleologického přijímati, že právě tyto pochvy škrobové a jich přepadává zrnka škrobová slouží ku percepci geotropických popudů při nyktitropických pohybech tak nutných. Ze děje se tu percepce geotropických popudů ve smyslu theorie statolithové, tomu nasvědčují úkazy, jež při pokusech našich se jeví. Pozorujeme totiž, že počátek nyktitropického pohybu jest několik minut zadržen, když rostlina nachází se v jiné poloze než normální. Toto zadržení nyktitropického pohybu způsobeno by mohlo býti dobou zvanou: ,,Wanderzeit der Statolithen"", to jest dobou, jíž je zapotřebí, aby přepadly statolithy t. j. zrnka škrobová na fysikálně spodní stranu a tak mohla rostlina novou polohu percipovati. Pojmu tohoto ,,Wanderzeit"" odpovídá, že tím musí být kratší, čím menší jest odklon rostliny zkoumané od polohy normální, a to právě při experimentech se jeví, neboť kratší dobu zadržen je počátek nyktitropického pohybu při horizontální poloze rostliny než při poloze inversní.
Konečně percepci geotropické ve smyslu theorie statolithové nasvědčují úkazy způsobené otřesem při těchto pohybech. Známo totiž, že inter-mittující podráždění geotropická mají v některých případech za následek ﻿19
prudší reakci. A to zde právě jest, neboť po otřesu dostavuje se prudší reakce — zde ovšem nyktitropická, jak zřetelně na připojeném diagramu tab. IV. je znázorněno.
Nyní všimněme si blíže reakce, jež tyto popudy provází. Po popudu heliotropickém a geotropickém počíná rostlina konati reakci na tyto popudy. Tato reakce, jež ve formě nyktitropického pohybu se jeví, u rostlin, pro které přijímáme fysiologickou dorsiventralitu polštářků listových, může se díti jen v určitém směru. Jest zde tedy směr pohybu pevně vzhledem k ose rostliny orientován. Je-li nyní rostlina v normální poloze, tu spadá váha lístků, či jich t. zv. statický moment (Pfeffer) v jedno se směrem pohybu nykt. a proto průběh pohybu děje se skoro dle zákona přímky. Jinak jest tomu v poloze inversní, kde působí statický moment lístků proti směru nykt. pohybu i musí rostlina vyvinouti větší energii, aby nykt. pohyb nastal. Tím dostanou se lístky do pohybu. Poněvadž však nyní během pohybu zmenšuje se statický moment lístků, energie však k překonání jeho vzniklá zůstává stejnou, děje se pohyb urychleně oproti poloze normální. Právě tak jest tomu v poloze horizontální a na klinostatu. Zde však nepřichází v platnost celý moment statický, nýbrž jen jeho část a proto není urychlení tak patrné jako v poloze inversní.
Než jest možno, že vedle statického momentu lístků přichází zde ku platnosti ještě jiný faktor, který ono urychlení způsobuje. Jest to negativní geotropismus. Bylo totiž experimenty De Vriesovými21) a Wiesne-rovými22) dokázáno, že četné listy jeví charakter negativního geotropismu. Platí-li totéž pro listy, s nimiž bylo experimentováno, vyjímaje Lupinus, musili bychom věc následovně vyložiti: Je-li rostlina v poloze normální, působí tento geotropismus proti nyktitropickým pohybům a proto se dějí rovnoměrně. Naproti tomu, je-li rostlina otočena působí tento geotropismus souhlasně co do směru s pohyby nykt. a proto tyto v průběhu urychluje. V poloze horizontální působí tento geotropismus jen částečně na nyktitropické pohyby a proto urychlení není tak znatelné.
Konečně jest třetí možnost, proč v poloze inversní, horizontální a na klinostatu děje se pohyb nykt. urychleně, totiž ta, že asi rostlina v oněch jí nezvyklých polohách více jest geotropicky drážděna než v poloze normální, což má pak prudší sklon lístků za následek.
Co se týče nykt. pohybů rostlin, u kterých otočením rostliny nastává též otočení nykt. pohybů, nutno za to míti, že polštářky listové těchto rostlin (Phaseolus) nejsou stabilně fysiologicky dorsiventrální, nýbrž indukcí mohou státi se radiální a tím se stává, že není směr nyktitropického pohybu zde stabilně orientován vzhledem ku ose rostliny. 2e nemusí být polštářky listové stabilně dorsiventrální, k tomu poukazuje Noll z té okolnosti, že otáčíme-li Phaseolus na klinostatu, zpočátku dějí se pohyby dosti normálně, pak ale poznenáhlu stále s menší a menší amplitudou se dějí, až konečně úplně ustávají, což poukazuje k tomu, že původní dorsiventralita polštářku
2* ﻿20
změnila se v radiálnost, čímž zanikly difference v geotropické reakci anta-gonistických částí polštářku a tím zanikl i nyktitropický pohyb.
Ku konci budiž ještě věnována pozornost nykt. sensibilitě. Fischer na základě svých pokusů uznává dvojí sensibilitu nykt. Prvá jest ta, která vedle podmínek formálních, nejeví závislosti na žádném jiném faktoru zevním. Praví totiž: ,,Bei den autonyktitropischen Pflanzen ist die Schlaf-stellung der Blátter zuř Pflanze fest orientirt, gleichviel ob dieselbe aufrecht oder umgekehrt steht, oder ob sie durch eine Rotation der einseitigen Wirkung der Schwerkraft entzogen wird; immer nehmen die Blátter dieselbe Schlafstellung ein. Die Spannungszustánde, welche durch den Wechsel voň Hell und Dunkel hervorgerufen und in den nyctitropischen Bewegungen ausgelost werden, bestehen unabhángig weiter und sind nur durch andauernde Beleuchtung oder Verdunkelung allmáhlig zu vernichten. Die nyktitropische Sensibilitát dieser Pflanzen ist also in gewissem Sinne eine autonome."" Druhá forma sensibility nykt. dle Fischera je podmíněna vedle formálních podmínek též tíží. Definuje pak věc: ,,Die nyktitropische Sensibilitát selbst ist es, welche durch die Aufhebung der einseitigen Schwerkraftwirkung geschwácht und schliesslich fast gánzlich vernichtet wird. Ebenso, wie fůr das Fortbestehen dieser Sensibilitát eine gewisse Temperatur und der periodische Wechsel voň Hell und Dunkel erforder-lich sind, ebenso ist auch der einseitige EinfluB der Schwerkraft unent-behrlich. Es liegt also hier der merkwiirdige Fall vor, dass zuř Erhaltung eines reaktionsfáhigen Zustandes nicht bloss ein gewisses Maass der ge-wohnlich als unerlásslich bezeichneten Existenzbedingungen gehort, sondern dass auch die Schwerkraft in bestimmter Weise einseitig auf die anta-gonistischen Gelenkhálften wirken muss."" Bylo by tedy nutno dle Fischera rozeznávati t. zv. auto- a geonyktitropickou sensibilitu. Pokusy naše však ukazují, že při přesném zkoumání a měření i u oné t. zv. autonyktitropické sensibility jeví se podmínkou geotropický popud, a nutno tedy v přesném slova smyslu toliko jedinou nykt. sensibilitu přijímati, totiž tu, která vedle formálních podmínek též popudem geotropickým co hlavním faktorem je podmíněna.
Než nepřihlížejíce ku nyktitropické sensibilitě můžeme věc na jednodušší a na známější faktory převésti a takto definovati: Při nyktitropických pohybech všech rostlin máme co činiti s t. zv. „heterogenní indukcí,"" při které jak Noll uvádí: ,,das Licht als erste Reizursache den Vorgang einleitet und es veranlasst, dass eine neue fremdartige Reizursache, die Gravitation, ihrerseits die sichtbare Reizwirkung zuř Ausfíihrung bringt.""
Tak objasníme jednoduše a známými faktory, totiž spolupůsobením tíže a změny osvětlení, tyto komplikované pochody při nyktitropických pohybech.
Tím byly by vysvětleny všechny úkazy, s nimiž jsme se setkali během pokusů, jež nám experimentálně měly objasniti působení tíže na nyktitropické pohyby. Ukázali jsme, jaké reakce vznikají vzájemným působením ﻿21
změny osvětlení a tíže při těchto pohybech. Tím však není ještě přesně určen speciální význam každého faktora při oné reakci, neboť týž výsledek bylo by možno dostati, kdyby ku příkladu změnou intensity světelné měnila se geotropická sensibilita, nebo kdyby při konstantnosti této vzájemným působením měnila se reakce phototropická. Podobně i speciální význam každého faktoru nelze vyčísti z analogií, ježto mnohdy téhož výsledku různými prostředky lze dosáhnouti.
Chceme-li nyní podati přehled námi docílených výsledků, tu nutno konstatovati, že při všech nyktitropických pohybech je účastná tíže. K tomu poukazují jednak zřetelně vyvinuté pochvy škrobové v polštářcích listových a konečně i vliv otřesu na tyto pohyby, jenž působí co faktor průběh pohybů urychlující. Po stránce experimentální jest důkazem působení tíže, ta okolnost, že:
a)  dáme-li rostlinu do jiné polohy než normální, jsou nyktitropické pohyby vždy do jisté míry modifikovány.
b)  otáčíme-li rostlinu na klinostatu v poloze horizontální, jeví se analogické účinky tíže na nyktitropické pohyby, jako když jest rostlina vodorovně položena;
c)  v poloze  inversní u různých  rostlin  jeví  se  různé modifikace nyktitropických pohybů. Z toho plyne dále, že:
d)  k vykonávání nyktitropického pohybu stačí u některých rostlin toliko geotropický popud jakýkoliv, u jiných musí to být popud jednostranné tíže, u jiných musí se ještě tento popud státi v určitém směru vzhledem ku ose rostliny. ﻿Použitá literatura.
1.  Hill: Der Schlaf der Pflanzen . . . přel do němě.   1776.
2.  Zinn: Hamburgisches Magazín 1759 Bd. 22.
3.  De Candolle: Mémoir. présentés par diverses savants 1806. Bd. I.
4.  Sachs: Flora  1863, Experimentalphysiologie  1865.
5.  Hofmeister: Pflanzenzelle  1867.
6.  Pfeffer: Die periodischen Bewegungen der Blattorgane  1875.
7.  Treviranus: Physiologie Bd.  II.
8.  De Candolle: Pflanzenphysiologie přel. od Rópera Sv.  II.
9.  Hoffmann: Annal. d. scienc. naturell  1850 III ser.
i o. Darwin: Ďas Bewegungsvermógen der Pflanzen  1881.
11.  Ch. Royer: Ann. d. scienc. naturell 1868. V ser. Bd. IX.
12.  Parent: Histoir de TAcademie  1711.
13.  Bonnet: Untersuchungen uber den Nutzen d. Blátter, něm. od Arnolda 1762.
14.  Dassen: Tijdschr. voor Natuurl. Geschied. en Physiol. Vol. IV.  1837.
15.  C. Kraus: Beitráge zuř Kenntnis der Bewegungen etc. ve Flora 1879.
16.  Sachs: Experimentalphysiologie.
17.  A. Fischer: Botan. Ztg.  1890.
18.  Engler: Syllabus der Pflanzenfamilien  1903.
19.  A. Hansgirg: Beitráge zuř Kenntnis uber die Verbreitung der Reizbewe-gungen . . . etc. Berichte d. deutschen   Bot.  Gesellschaft   1890. Bd. VIII.
20.  Frank: Die nátur liché wagrechte Richtung voň Pflanzentheilen und ihre Abhángigkeit vom Lichte und der Gravitation. Lipsko 1870.
21.  De Vries:   Uber   einige   Ursachen   der   Richtung   bilateralsymmetrischer Pflanzentheile. (Arb. d. bot. Inst. in Wůrzburg.) Leipzig 1874.
22.  J. Wiesner: Ďas Bewegungsvermógen der Pflanzen, Wien  1881.
23.   Krabbe: Zuř Kenntnis   der   fixen   Lichtlage   der   Laubblátter,   Pringsh. Jahrb. XX.  1889.
24.  H. Vóchting:  Uber die Lichtstellung der Laubblátter.   Botanische Zeitung 1888.                                                                                                    N||
25.  Němec: O škrobové pochvě Cucurbitaceí. (Rozpravy České Akademie 1904.)
26.  Haberlandt: Physiologische Pflanzenanatomie,  3. Aufl. pag.  529.
27.  Noll:  Uber heterogene Induktion, Leipzig  1892. ﻿Výklad k vyobrazením.
Amicia Zygomeris.
Tab. I. Diagram znázorňuje průběh sklánění rostliny normálně postavené (křivka tečkovaná) a rostliny otáčené v horizontální rovině na klinostatu (křivka spojitá). Počátek sklánění 2-22. Konec sklánění 5-22. Teplota io°C.
Tab. II. Diagram znázorňující průběh sklánění rostliny normálně postavené (křivka tečkovaná) a rostliny horizontálně položené (křivka spojitá). Počátek sklánění 2-32. Konec sklánění 5-^2. Teplota 10° C.
Tab. III. Znázornění průběhu sklánění rostliny normálně postavené (křivka tečkovaná) a rostliny inversní (křivka spojitá). Počátek sklánění 2-f5. Konec sklánění 5-35. Teplota 12° C.
Tab. IV. Znázorňuje průběh sklánění rostliny normální (křivka tečkovaná) a rostliny otřesené (křivka spojitá). Bod otřesu označen větším bodem černým. Počátek sklánění 2-22. Konec sklánění 5'52. Teplota n°C. Rostlina otřesena ve 3'12.
Oxalis Ortegesii.
Tab. V. Diagram znázorňuje postup sklánění rostliny normálně postavené (křivka tečkovaná) a rostliny inversní (křivka spojitá). Počátek sklánění 2-f2. Konec sklánění 7'12. Teplota 16° C.
Tab. VI. Obraz i. značí podélný řez přeslenem složených listů od Biophytum proliferum; a = škrobová pochva v polštářku listovém. Obr. 2. jest podélný řez dvěma protistojnými lístky složeného listu od Biophytum proliferum; a = škrobová pochva. Obr. 3. značí podélný řez veg. vrcholem a dvěma polštářky jednoho ze dvou protistojných listů od Phaseolus multiflorus; a = škrobová pochva, b = veget. vrchol. Obr. 4. illustruje podélný řez vyvinutým polštářkem listovým od Oxalis Ortegesii; a = škrobová pochva. ﻿*"
