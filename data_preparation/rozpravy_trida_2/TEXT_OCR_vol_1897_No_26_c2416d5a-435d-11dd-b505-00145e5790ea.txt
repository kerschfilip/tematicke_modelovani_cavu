"","x"
"1"," ﻿ROČNÍK VI.
TŘÍDA II.
ČÍSLO 26.
Příspěvek k rozřešení otázky resorpce kůže.
(Z ústavu pro  luěbu lékařskou prof. Horbaezewského.)
Napsal Dr. Vladislav Mladejovský.
Předloženo  dne  21.   května  1897.
Otázka, zda kůže lidská jest resorpce schopna, dávno již stala se předmětem vědeckého bádání.
Příčinou tohoto velmi horlivého snažení (pojednává o thematu tomto do dnes již přes 200 prací!) jest čilý zájem praktický, jenž ku rozřešení otázky této se pojí. Již odedávna praktikují se četné methody léčebné — a jak se zdá s výsledkem uspokojivým - - jež na tomto problematickém základě basírují; jsou to jmenovitě lázně minerální, mastě a mazadla, jimž účinek léčivý bývá přikládán.
Ale i z čistě theoretického stanoviska zajímavo konstatovati, do jaké míry zachována kůži lidské vlastnost, jež, jak známo, u nízkých obratlovců zaujímá důležitý úkol fysiologický.
Literatura o resorpci kůže — jak jsme se již zmínili — jest rozsáhlá A nutno říci, že vzdor vší rozsáhlosti, vzdor přečetným pokusům dosti jest ještě bodů nejasných, jež objasnění zasluhují.
Daleko by nás to vedlo, kdybychom znovu uváděli veškerá díla starší, z nichž většina pro nedokonalost způsobu bádání se vší kritice vymyká. Práci tuto důkladně provedl F l e i s c h e r, jenž v habilitační práci své z r. 1876. důkladný seznam vší posud stávající literatury uvádí. Dotkneme se jen oněch prací, jež se obsahem svým důležitějšími býti zdají.
Řadu autorů zahájil na sklonku předešlého věku Sequin, jenž vážil tělo před a po lázni a differencí ve váze resorpci dokázati hleděl. Práce jeho měla však výsledek negativní — váha se nezměnila.
Negativním tímto výsledkem byla otázka naše posunuta do pozadí, až později Currié upozornil na zajímavý úkaz, že žízeň po koupeli se stává
Rotpravy: Ročn   VI. Tř. II. Č. 26.
XXVI. ﻿menší a diuresa vzrůstá. Vysvětloval si to resorpcí vody z lázně. Domněnkou Currierovou dán vznik ku dalším četným pracím.
Ony starší práce, jež vážením těla přírůstek neb negativní výsledek dokázati se snažily, bude nám snad volno pominouti. Methoda ta ku správnému výsledku vésti nemůže.
Transpirace kožní se mění dle teploty ústředí — a touto cestou, jak známo, může kůže mnoho vody pozbýti. Konečně i na respiraci nutno ohled vzíti, ježto i tou cestou páry vodní unikají.
Nad to nade všechno většina autorů těchto pomíjela možnost resorpce otvory tělesnými, kde sliznice orgánů vnitřních v kůži přechází.
Zajímavějšími než pokusy tyto — ač jen čistě theoreticky — jsou práce konané s kůží mrtvou. Byli to Krause aBéchard1), kteří v láhvích, jichž dno uražené kůží nahradili, různé tekutiny chovali. A tu shledali, že kůže nekorrosivní tekutiny při obyčejných poměrech vůbec nepropouští — ani při velikém tlaku ne. Pouze varem, přidáním kyselin neb zásad, stává se prostupnou.
Róhrig2) konal s mrtvou epidermis pokusy endosmotické a shledal, že nastává endosmosa při líhu, vodnatých roztocích solí, a aetheru.
Cennými jsou práce, jež hledají zjištěním látek, v mediu pokusném obsažených, v moči resorpci dokázati. Ovšem i tu výsledek práce odvislým jest od provedení, jak ostatně ještě poukážeme.
Látky, jimiž resorpce dokázána býti měla, applikovány jednak jako plyny, jednak jako roztoky vodné ve způsobe lázní neb sprch, jednak jako masti a tinctury.
Pokud plynů se týče, tu všeobecně známo resorbování O a vydávání CO2 kůží — ovšem u člověka jen v malém množství — což ostatně i dýcháním kužním se zove. Než i jiné plyny a látky v podobě par kůží re-sorbovány bývají. (Chaussier, Gerlach, Róhrig.). Dokázáno to o H2S, CO, aetheru, lihu a j. Róhrig dokázal resorpci H2S z lázně, do které vzájemně tělo CO2 vydává.
Ve příčině té udání autorů se shodují a resorpci plynů kůží možno jako věc dokázanou považovati.
Jinak ale tomu při applikacích ostatních. Probíráme-li se přečetnou literaturou, tu setkáváme se s resultáty namnoze přímo si odporujícími.
Často výsledek pokusu stal se bezcenným tím, že nedbáno o naprostou jistotu, aby medium applikované jinudy, než kůží, do těla vniknouti nemohlo. Buď nedbáno, zda pokožka naprosto neporušenou jest (jak známo, pokožka vrstvy rohové zbavená velmi resorbuje) neb zanedbána možnost resorpce sliznicemi.
Prací takových — hlavně v době starší — nalézáme s dostatek a k vůli snazší orientaci — při velikém materiálu samo sebou nesnadné —
') Addit. á 1'anat. gen. de Bichat p. 302. 2) Physiologie der Haut.
XXVI. ﻿vůbec jich neuvedeme. Rozhlédněme se především po pokusech, jež konány byly s vodnatými roztoky solí. Ve příčině té různí se autorové, zda má býti kůže před pokusem čištěna neb ne.
S kůží vůbec nečištěnou pracovali: Mehrbach x), Russin 2), Fleischer 3), Róhrig4), Parissotr>), Ritter 6J, Du Mesnil *) a j. — a sice vesměs s výsledkem negativním. Ku lázním brali roztoky solí indififerentních. Lázně konány bud' částečné neb celkové, a byla doba jich trvání obyčejně Y2 hodiny. Z prací těchto některé konány byly s velikou pečlivostí, takže zasluhují, aby podrobněji uvedeny byly.
Jest to především Rohrigův pokus s lázní solnou.
Róhrig několik dní před pokusem zavedl přesnou dietu, tak že se mu povedlo množství soli denně vylučované uvésti na jakousi normu.
Na to vzal lázeň celkovou — na niž se obyčejně 150 litrů vody počítá — v níž rozpustil 6 liber soli. V lázni byl Y2 hodiny. Veškeré otvory sliznic, jež s lázní do styku přišly, zamazal tlustě lojem. Na penis přiložil těsně přiléhající sklopku. Vzduch — ježto se domníval, že sůl s parami vodními do ústrojů dýchacích vniknouti a tudy resorpována býti by mohla — přiváděl z věnčí do přilbice, jež mu otvor ústní a nosní přesně zavírala.
Zkoumáním moče po lázni neshledal žádný přírůstek soli.
Pokus s lázní jodkaliovou téhož autora není tak jasný.
Hiifner provedl ne méně přesný pokus. Vzal 1% roztok chloridu lithnatého a užil ho jako lázně na nohy. Zkoumal pak moč pomocí spektrální analysy a nenašel ani stopy lithia.
Roztoky, jichž autoři svrchu uvedení užívali, byly vůbec l—3°/0. Proti pokusům jich nedá se ničeho namítati.
Proti nim stojí někteří autorové, kteří neméně přesně pracovali a k positivním resultátům došli.
Jest to především Chrzonszewski, jenž koupal hocha ISletého v lázni s roztokem indychkarminu po 6 hodin. Dbal při tom přesně, aby tekutina jinudy než neporušenou kůží vnikati nemohla. Po té shledal moč modře zbarvenou. U zvířat vstřikoval do hrdelnice ferrocyankali a koupal v chloridu železitém. Kapillary se zbarvily modře.
Kopf8) koupal jednu extremitu po druhé v roztoku sublimátu, jsa při tom též vší opatrnosti by jinudy, než kůží nevnikal, pečliv. Nalezl vždy rtuť v moči.
')  Archiv fůr Baln. II. 3.
2)  Recueil děs měn. de med. 1867, II.
3)   Untersuchungen uber das Resorptionsverm. 1877
4)   Physiol. der Haut.
s)   Gazeta de 1'op. 1863.
6)   Archiv fůr klin. Med. 84 a Berliner klin. Wochenschr. 47.
7)   Arch. fůr klin. Med. 50. *;  Przeglad lek. 1886, 43.
XXVI. ﻿Týž autor konal později pokusy s roztoky jodidu draselnatého, chloridu lithnatého, salicylanu sodnatého a vesměs s výsledkem kladným. Stojí ale v příčině té osamocený.
Proti pokusu Chrzonszewského lze namítnouti, že lázeň trvala nad obyčej dlouho a snad se tím pokožka porušila. Pokusy jeho na zvířatech mají, jak ještě poukážeme, pro člověka význam jen podřízený.
Kopf, pokud pracoval se sublimátem, tu snadno si positivní výsledek vysvětlíme. Sublimát pokožku korroduje.
Patrno, že výsledek prací přesné konaných s roztoky vodnými kloní se ku resultátu negativnímu.
Jinak tomu jest při pokusech, jež konány s roztoky jako sprcha ap-plikovanými.
Byl to především Juhl1), jenž pomocí sprchy applikoval různé roztoky na údy s pokožkou neporušenou.
Aby se tekutina dýcháním do těla nedostala, zařídil věc tak, že prostrčil úd k pokusu určený těsně přiléhajícím otvorem ve dveřích do místnosti jiné, tak že úd a tělo experimentátora úplně isolovány byly.
Způsobem tímto zjistil zcela určitě, že žlutá sůl krevní, tannin, jodid draselnatý a lithnatý z 3% roztoků se resorbují.
Pokusy ty co do methodiky jsou úplně správné. Tekutiny voleny nekorrosivní.
Výsledky Juhlovy potvrdili mnozí jiní autorové (Paschkis, Obermeyer, Róhrig a j.).
Osamotnělým stojí proti nim Du Mesnil,a) jenž resoipce z tekutin rozprášených popírá.
Experiment jeho není ale totožný s oním Juhlovým. Du Mesnil nechal působiti sprchu na údy do válců skleněných strčené.
Jest v tom podstatný rozdíl, zda tekutina v drobných krůpějích přímo s jistou silou na kůži naráží, neb zda se jen kůže v atmosféře z malých krůpějí pozůstávající nalézá.
Ostatně se k předmětu tomu ještě vrátíme.
Pokud se mastí týče, tu již ze starších svědomitě pracujících autorů většina se pro resorpci vyslovila.
Klassickým svědkem jest Róhrig 3), jenž v zásadě jest proti resorpci kůže. -
Týž po očištění kůže mýdlem natíral mast' z jodidu draselnatého a nalezl, že 5. den po natření jod v moči se objevil.
Vysvětluje si to tím, že jod z masti se vyloučil a dechem do těla vniknul.
') Deutsch. Arch. fůr klin. Med. 35.
*) Deutsch. Arch. fůr klin. Med. 50, 51, 52.
3) Physiol. der Haut.
XXVI. ﻿Týž jest rozhodně proti pokusům autorů starších, kteří positivně s mastí šedou pracovali (Neumann *;, Ziilzer, Fuhrbringer a j.). Zejména ale pokus Neumannův, jenž natíral masť na kůži popraveného a nalezl ji v mazových žlázkách, nemůže snadno vyvrátiti. Konečně i vlastní pokus, Róhrigův, jenž spočíval v tom, že přiložil náplast' šedou na kůži zad a dobře ji kryl, positivním výsledkem se skončil.
Vysvětlení, že by jen dýcháním rtuť do těla vnikala, jest tím samým velice slabě opřeno.
Autorů, kteří po applikaci mastí resorpci zjistili, jest řada veliká. Uvedeme jen zajímavější pokusy z mnohých.
V. Ingria2) natíral kyselinu salicylovou s olejem mandlovým a nalezl ji v moči za 6—8 hodin. A. Peters zjistil jodid draselnatý v moči po užití mastě jodidu draselnatého.
Upozorňuje badatele s negativním výsledkem pracující (Fleischer, Ritter), že se musí moč odpařit, spálit a pak teprve zkouška dělat.
M ú 11 e r 3) zjistil u zvířat jod po applikaci masti. Po lázni ale nikoliv, též bor a olovo ne. Rtuť po masti i lázni. Na zvířatech dále pracovali Paschkis a Obermeyer4), Laisar5) a j. s výsledkem positivním, ač pokusy tyto, jak dovolíme si ještě dovoditi, pro člověka méně významnými jsou.
Anatomicky — krom autorův starších, již jmenovaných, kteří s šedou mastí pracovali — praeparaty mikroskopickými resorpci skrz stratům cor-neum zjistila Margherita Traube-Mengarini.S Ta nalezla po natírání lihových roztoků i mastí boraxcarmin a červ. sůl krevní v stratům corneum zvířat.
Autoři nejnovější doby vesměs se pro resorpci mastí vyslovují. Tak Bourget7) a Muller8) pro jod a jodoform, Fabini a Pierini,!)) Guinard a Staube,10) Linoměr a Lauris a j.
Ježto ale někteří (jmenovitě Fabini a Pierini) se vrací k někdy již Rohrigem proslovenému názoru, že jen ony látky z mastí se resorbují, které jako plyny se vylučují (dle jmenovaných patří k nim i kyselina salicylová), zdá se nárn v příčině té rozhodujícím pokus Sobieraňského,11) jenž se zvířaty experimentoval.
Allg. Wien. med. Zeit. 1871.
Clin. med. de Palermo 1886.
Arch. fůr vviss. u. prakt. Thierheilk. 16
Centralbl. fůr klín. Med. 12.
Wirchow's Arch. 77,
Arch. ital   de Biologie 16.
Therap. Monatsheite 7.
Deut. mediz. Wochenschr. 1893.
Reg. accad. di Róma. XIX.
Compl. soč. biol. 46.
Arch   fůr exp. Path. u. Pharmak. 31.
XXVI. ﻿Ostřihal a omyl kůži a přiložil pak zvláštní obvaz, aby kůže intaktní zůstala a malé, snad pouhým okem neviditelné exkoriace se zhojily.
. Po několika dnech počal denně natírati vaselin. Natírání dělo se lehkou massáží a vždy ihned po něm přiložen obvaz. Zvířata po nějaké době začasté zhynula. Při pitvě a mikrochemickém vyšetření dokázána otrava vaselinem.
Ačkoliv práce ta vzhledem ku člověku má jen výsledek relativní, tož přece veledůležitou jest proti tvrzení jmenovaných již autorů, jakoby se látky z masti jen v podobě plynné resorbovaly.
Pokud se tinktur týče, tu jsme se již zmínili o pokusech Perisottových a Traube-Mengarininých — ti pracovali s výsledkem kladným.
Důkladněji ve směru tom pracoval Rud. Winternitz, *) nezdá se ale methoda jeho býti šťastně volenou. Napájel kousky vaty různými tekutinami a přikládal tytéž na kůži, přikryv je hodinkovým sklíčkem.
U králíků pracoval s chloroformstrychninem, jenž se rychle resorboval. Též lihový roztok. Vodnatý roztok po předchozí applikaci chloroformu rychle resorbován, po aetheru pomaleji, po líhu velmi pomalu. S vodnatým roztokem samým byly výsledky nejisté. Zvířata zašla až po delší době, a nebylo jisto, zda potřená místa nelízala.
U člověka experimentoval s atropinem. Při chloroformovém roztoku měl výsledek negativní, při lihovém též, při aethericko-alkoholickém nepatrný positivní, užil-li chloridu lithnatého. Vodnatý roztok téhož se vstřebal po předchozím omytí aetherem — jinak ne.
Patrno, že stojí Winternitz, pokud se lihových roztoků týče, v odporu s autory již jmenovanými. Příčinou ale může býti — jak jsme už uvedli — jeho nedokonalá methoda pokusná.
Vzdor tomu nemožno ale po pokusech jeho nález dřívějších autorů zcela bezpečně přijmouti, otázka v této příčině není s dostatek jasně rozluštěna. Na základě všech těchto prací, ve příčině resorpce kůže konaných, dospějeme ku přesvědčení, že způsobem naprosto kladným otázka ta jen ve dvou případech rozluštěna jest — a sice pokud se týče plynů a mastí.
Jinak tomu jest při pokusech s roztoky vodnými, eventuelně i lihovými. Počet prací s negativním výsledkem se setkavší jest značný, větší oněch s positivním, z nichž vlastně jediný pokus Chrzonszewského bez valných námitek se přijati může. Jisto ale, že výsledky se různí.
Kde vězí toho příčina?
Jasnější se nám objeví celá věc, všimneme-li si blíže method, jimiž bylo pracováno.
Jest tu vskutku veliký chaos. Mezi vodnatými roztoky používáno mnohdy takových, které kůži korrodují. Nebo zas užito způsobů, které aspoň při lidské kůži nesprávnými se býti zdají. Uvádím tu jen lázně s 1% lithiem na nohy, kde se přece musí roztok v nepatrném rozsahu
') Arch. far exp. Path. u. Pharmak. 28.
XXVI. ﻿setkati  s kůží na mnoze velice tlustou  rohovou vrstvou krytou.    Konečné pracováno i se zvířaty, a resultáty přenášeny prostě na kůži lidskou.
Zdá se, že, chceme-li se dopíditi pravdy, specielně při lidské kůži zvláštních okolností šetřiti dlužno.
Především jasno ze všech těchto pokusů, že — stává-li vůbec resorpce vodných roztoků — musí býti velice nepatrnou. Jinak by autoři přesné pracující ku stejnému resultátu dojíti museli. Než vidíme, že ti, kteří se slabými roztoky pracovali, vůbec resorpci nenašli. Chrzonszewski, jenž positivní výsledek měl, musil na 6 hodin koupel prodloužiti.
Jest to ostatně snadno k vysvětlení, uvážíme-li konstrukci kůže lidské. Silná vrstva rohová chrání všude jemné, resorpce schopné vrstvy hlubší. Jedině žlázami mazovými, podle kořenů vlasů a žlázami potními látky cizí vnikati mohou.
Z příčiny té nelze ani přenášeti pokusy zvířecí na člověka. Jmenovité kůže králíků jest mnohem jemnější lidské, vlasy stojí kolmo v širokých kanálech a velice hustě.
V tom ohledu i kůže psí více králičí, než lidské podobna. Konečně třeba zřetel vzíti na čistě fysikalní zjevy, jež při každé koupeli se dostaviti musí.
Kůže lidská vždy jest pokryta slabou vrstvou mazovou, která přímému styku s vodou brání. Jest to dávná toiletní potřeba užívati mýdla, jež tento tuk odstraňuje.
Nemožno tudíž za bezvadné prohlásiti pokusy, jež bez předchozího očištění kůže konány byly. Ovšem nutno zas vymýtiti takové prostředky, jež kůži v kontinuitě by porušiti mohly (chloroform).
Konečně nutno v úvahu vzíti i koncentraci roztoků. Při a priori nepatrné resorpci kůže možno se právem domnívati, že z roztoků slabých jen nepatrná část' vstřebána býti může, jež pak obvyklé analyse chemické vůbec unikne.
Řekli jsme již, že látky cizí jen jemnými žlazkami do kůže vniknouti mohou. Vodné roztoky setkávají se tu s mechanickou překážkou.
Žlázy mazové, pro obsah svůj, vůbec jsou pro vodu neprostupný. Žlázy potní velmi jemným svým průměrem též žádnou pohodlnou bránu do vnitřku těla pro tekutinu netvoří.
I zdá se, že tlak, jímž látky cizí a tergo poháněny jsou, mechanické překážky ty odstraňuje a resorpci uspišuje.
Již při mastech jeví se frapantní rozdíly. Kdežto autoři, kteří prostě mast' přiložili, v několika dnech teprve resorpci zjistiti mohli, shledali oni, kteří massáží natírali, již v málo hodinách látky natřené v moči.
Podobně tomu i při roztocích vodných. Roztoky, jako prosté koupele applikované, obyčejně negativně dopadly. Pakli ale roztok ve způsobe sprchy na kůži s velkou silou narážející upotřeben byl, pak resorpce vždy dokázána byla.
XXVI. ﻿Tyto všechny úvahy vedly nás k jistým modifikacím ve způsobe pokusu, když jsme otázku resorpce tekutin poznovu řešiti chtěli.
Především užíváno roztoků mnohem koncentrovanějších. Dále vždy před koupelí užita lázeň očisťující z mýdla. Konečně v koupeli použito mírného tření plochou dlaně.
S velikou opatrností proveden byl pokus ve příčině resorpce soli kuchyňské, jejž provedl jsem sám na sobě.
Aby docílen byl normální výdaj soli, upravena strava tak, že sestávala ze 2 litrů mléka a 200 gr sušenek denně. Mléka vzato větší množství, tak že v průběhu pokusu zásoba jen dvakrát se měnila — bylo to v zimě — aby qualitou bylo úplně stejné.
Sůl byla v moči po odpaření a spálení quantitativně určována dle methody Neubauer-Salkowski.
Aby titrace co nejmenší difference udávala, užito místo doporučeného titračního roztoku, jehož 10 ccm odpovídá 10 mg soli, roztoku stříbra ještě jednou tak zředěného: tedy 10 ccm odpovídalo 5 mg soli.
Prvních 5 dní pokusu množství soli kolísalo. První dny dostavil se průjem, během pokusu častokráte zácpa. Poněkud ustálenější množství soli bylo 5. a 6. den, s kterým (6.) rozbor na přiložené tabulce (viz str. 9) zapo-číná. Naprosto stejného množství soli nebylo lze docíliti. Jednak tomu vadila zácpa, jednak as jiné příčiny, jež vůbec těžko konstatovati lze.
Dne 20./XII. o  11. h. dop. přikročeno k lázní, jež upravena byla tak,; že do 160 litrů 21 °R. teplé vody bylo dáno 50^ kamenné soli (všechna se nerozpustila).
Před lázní samou vzata koupel v teplé mydlinkové vodě l/í hod. trvající. Na to tělo upraveno způsobem při Róhrigovu pokusu popsaným a vzata Y2 hod. trvající lázeň solná. V lázni konáno jemné tření dlaní.
Vzduch z věnčí — jak to Róhrig konal — vdechován nebyl, nýbrž vzduch přímo nad hladinou vodní aspirován pomocí aspiratora do roztoku dusičnanu stříbrnatého. Za dobu lázně aspirováno asi 60 litrů vzduchu, aniž by nejmenší zákal v roztoku stříbra konstatován býti mohl. Patrno tedy, že páry vodní částky soli neunášejí, jak se někteří autorové domnívají.
Po lázni umyty dobře ruce a obličej obyč. vodou. Kůže ještě jednou přehlédnuta a shledána neporušenou.
Odpoledne lázeň opakována.
Druhý den shledány zajímavé rozdíl-.. Předně moče bylo o 20 ccm více, než za dne nejvyšší diuresy. Dále množství soli dosti značně stouplo. Průměr dnů předchozích — první vyjímaje — byl 3""73^rpro die. Onoho dne po koupeli ale dostoupilo množství soli vydané 4'55^r. čili o 0'82 gr více. Jinak řečeno výdej soli vzrostl o 22%.
Dne 21. dopoledne opět koupáno.
Množství soli bylo opět nápadně větší než jindy: 4'481. Dne toho dostavila se ale nevolnost a nechutenství, pro které od dalších koupelí ustoupeno.
XXVI. ﻿X
X
Moč ze dne	Analysa dne	Množství moče	Specif. váha	Stav osobní	Váha těla	Množství  AgNO3 na 10 ccm moče	Množství   NaCl pro die
13./XII.nal4./XII.96.	14./XII.	1200 c f m	1020	dobrý ; zácpa	69-50 kg	5-2 zř. — 2-6 ccm pův. rozt.	3"" 120 Lr
14./XII. na 15./XII.	15./XII.	1035 ccm	1018	dobrý	69-40 kg	5-7 zř. — 2-85 p.	3-647 gr
15,/XII. na 16,/XII.	16,/XII.	1315 ccm	1016	dobrý ; zácpa	69-40 kg	5-4 zř. = 2-7 p.	3-550 gr
16,/XII. na 17,/XII.	17./XII.	1360 ccm	1016	dobrý	69-45 kg	5-5 zř. = 2-75 p.	3-672 gr
17./XII. na 18./XII.	18./XII.	1380 ccm	1015	dobrý; zácpa	69-40 kg	5-6 zř. =: 2'8 p.	3-8QSgr
18./XII. na 19,/XII.	19./XII.	1030 ccm	1020	dobrý	69-40 kg	6-8 zř. = 3-4 p.	3-502 gr
19./XII. na 20./XII.	20./XII.	1255 ccm	1016	dobrý	69-40 kg	5'5 zř. =: 2'75 p.	3-451 gr
20./XII. na 21./XII.	21./XII.	1400 ccm	1014	dobrý	69-40 kg	6-5 zř. = 3-25 p.	4-55 ^-r
21./XII. na 22,/XII.	22./XII.	1410 ccm	1014	dobrý	69-40 kg	6-3 zř. — 3-15 p.	4-48 l^r
22./XII. na 23./XII.	23,/XII.	900 ccm	1025	špatný	69-40 kg	9 zř — 4'5 p.	4-05 ^r
							'
 ﻿10
Dne 22. požito téměř s násilím iy4 litru mléka a 200gr sušenek.
Moče ovšem ubylo, vzdor tomu ale soli nalezeno 4'OS^r.
Gastritida po více dní trvající překazila další kontrolu moče.
Z pokusu našeho jasně zřejmo, že resorpce nastala. Ovšem když uvážíme, že z 50 Lg soli po lázni vícekrát opakované necelý gram soli vstřebán byl, musíme doznati, že resorpce jest minimální, a není divu, že četným autorům vůbec ušla.
Ku dotvrzení nálezu již učiněného opakován pokus se solí neutrální jinou — s jodidem draselnatým. Učiněn roztok 600gr na 6 litrů vody.
Aby možné difference při tlustší a tenčí kůži ku platnosti přišly, použito ku pokusu krom mé osoby 71etého hocha.
Podotýkám, že v lázni solné kůže má ani nesčervenala a vůbec ani minimálních subjektivních účinků jsem nepocítil; jest to as následkem užívání chladných lázní.
Ponořili jsme oba, po důkladné prohlídce kůže a očištění téže mýdlem (okraje nehtů pro všechny případy zamazány lojem) do válce skleněného, oním 25° R. teplým roztokem naplněného přední končetiny své až po rameno na l Y8 hodiny. Po lázni kůže ještě jednou prohlédnuta a omyta vodou. —
Druhého dne konány zkoušky na jod.
Ve 24 hodinách po lázni konána jmenovaná zkouška po spálení 300gr moče. Chloroform byl v mém případě velice slabě, v hochově poněkud intensivněji fialově zbarven. Se škrobem zkouška byla velmi slabou. Patrno tedy, že i v tomto případě resorpce nastala, třebas v míře minimální. Ve dnech následujících neshledáno ale již ani stopy po jodu v moči.
Srovnáme-li pokusy tyto s řadou jiných, ve směru tomto konaných, tu snadno si různý výsledek vysvětlíme. Oni autorové, kteří se zředěnými roztoky solí neutrálních pracovali, nemohli ku kladnému výsledku dojíti, uvážíme-li, jak nepatrnou jest resorpce z roztoku sehnaného v lázni velkou část těla pojímající.
Druhý moment, který zanedbáván, jest čistění kůže mýdlem před lázní. Jest přece nemožno, nepřilne-li voda těsně ke kůži, aby resorbována byla. Ona vrstva tuku, jež kůži kryje, musí prvé odstraněna býti.
Obvyklý   způsob,   jakým   vnikání   cizích   látek   do   těla   se vysvětluje ,iest asi jen částečně při roztocích vodních správný. Cesta váčky vlasovými žlázami   maznými   jest   pro   vodu   — vzhledem   ku   mastnému   obsahu -neprostupná.
Zdá se mi ale jiný moment proti resorpci závažným býti. Vrstva rohová — jak známo — ve vodě nabubří. Zvětšením jejího objemu musí ubýti samo sebou nepatrným otvorům vývodu žláz na rozsahu: brána pro resorpci tekutin, sama sebou nepatrná, ještě více se úží.
Rohová vrstva sama jest neprostupná. Ale dovolil bych si na tento moment upozorniti.
XXVI. ﻿11
ZbubřMi rohová vrstva, pak přijme do sebe část teutufftttMfiMžť se do svého prvotního stavu, pak musí aspoň část tekutiny této uniknouti. A není příčiny, proč by aspoň část jí neunikla do vnitř těla, ku vrstvám resorpce schopným. Zda není i tato nepřímá dráha pro resorpci možná ?
Pokus Chrzonszevského s protrahovanou lázní by tomu nasvědčoval. V tom případě asi byla pokožka řádně zbubřenou.
Jinak, jak zkušenost učí, zbubření kůže na všem povrchu těla dostavuje se vždy později než v l/2 hodině, po jakou dobu lázeň obyčejně nejdéle trvá.
Buď tomu již jakkoliv, jisto jest, že resorpce roztoků neutrálních solí stává. Praktického výsledku positivního to ovšem nemá, ježto, jak jsme ukázali, z roztoků velice koncentrovaných jen nepatrná část do těla vniká.
Důležitý jest ale výsledek negativní. Především patrno, že dobré působení různých lázní ne od jich obsahu, ale od thermické a mechanické manipulace s vodou vůbec závisí.
Za druhé z mého pokusu patrno, že ani mechanické dráždění, kterým se obyčejně při solných lázních účinek jich vysvětluje, vždy se nedostaví. Závisí to ovšem od dotyčného individua.
Therapeuticky více snad, než dosud se děje, povšimnutí zasluhují ony vodné roztoky, jež, ve způsobe sprch applikovány, resorbovány bývají.
. Snad   by   záhodným   bylo   zkusiti   ve formě této applikaci některých snadno   rozpustných léků, které jinak per os brány jsouce, obtíže   působí.
Možno snad, že by i v lázeňských místech, která se koncentrovanější vodou honosí, podobným způsobem specifického účinku docíliti se dalo.
Důležitější než roztoků vodních jest resorpce mastí. Jak v literárním přehledu jsme uvedli, jest toto thema již positivně rozřešeno. Dá se snadno vysvětliti, že mast ku kůži vždy dobře přiléhající, jednak tlakem, jednak spontánně do žlazek mazných i potních snad vniká a tudy resorbována bývá.
Zmíniti se jest nám o jedné, jak jsme již pravili, ne dosti jasně rozřešené formě applikace — o lihových roztocích.
K vůli objasnění této otázky učiněny byly dva pokusy.
Zhotoven byl 20% roztok salicylanu sodnatého v 75% líhu. Roztokem tímto natíral jsem paže své po Yt hodiny pomocí jemného štětce vlasového. Kůže byla intaktní.
Jako parallelní pokus provedeno podobné natírání u hocha 71etého a sice na obě paže po V4 hodiny.
Moč ze dne 1. protřepána s aetherem, a v extraktu takto dobytém činěna zkouška na kyselinu salicylovou s chloridem železitým.
Objevila se v obou případech velmi zřetelná fialová barva — u hocha intensivnější.
Slabší reakce se objevila druhého dne. Třetího vůbec již vymizela.
Z pokusů těchto patrno, že resorpce z roztoků lihových stává.
Pak-li R. Winternitz s negativním výsledkem se setkal, pak zaviněno to bylo nedostatečnou mcthodou jeho.
XXVI. ﻿12
Sůl, jež k pokusu našemu byla zvolena, ncvypařuje, čímž odpadá i námitka oněch, kteří tvrdí, že látky jen v podobě plynné se resorbují.
Resorpce roztoků lihových děje se patrné přímo žlazkami potními i mazovými, ježto líh tuk rozpouští.
Též tento positivní výsledek má veliký význam pro therapii, jedná-li se o applikaci roztoků lihových.
Učiníme-li si krátké resumé z prací autorů jiných a našich, tu dospíváme ku přesvědčení, že kůže lidská v zásadě resorpce schopna jest, že ale intensita činnosti této odvislou jest od formy látek applikovaných a způsobu applikace.
Na konec pojednání svého musím vzdáti dík svůj p. přednostovi chemického ústavu c. k. české lékařské fakulty slov. prof. Horbaczewskému, jenž se vzácnou ochotou skutkem i radou mi pomočen byl, a za veškerou laskavost kol. Formánkovi.
XXVI."
