"","x"
"1"," ﻿ROČNÍK XIV.
TŘÍDA II.
ČÍSLO 24.
Cytologické studie o červených krvinkách.
(Z c. k. hygienického ústavu prof. Dr. Gustava Kabrhela.) Podává
Dr.
assistent ústavu.
(Se 2 tabulemi.) (Předloženo  dne 3. června 1905.)
I. Pěnovité struktury v žabích erythrocytech.
Hensen :) pozoroval, že jádro žabích červených krvinek je obklopeno zrnitou hmotou, od které vyzařují k periferii jemná vlákna.
F o a 2) popsal o nich velkookou síť, složenou z jemných a hladkých vláken, vyplňující celé tělo krvinky stejnoměrně a spojenou s jádrem.
Po barvení methylenovou modří (v slabém vodním roztoku nebo prachem barviva) obdržel jsem 3) v žabích erythrocytech síťovité struktury; upozornil jsem, že konfigurace sítě může býti v rozličných praeparatech jiná. Zejména popsal jsem velkooké sítě (na spůsob těch, které objevil F o á) se zrny na styčných bodech vláken anebo bez nich, a potom síť o neobyčejně jemných okách a vláknech, vycházející od jádra a sahající až k obvodu krvinky. Na periferii byla síťovina tato hustší, t. j. oka její byla menší, nežli v okolí jádra. Tento tvar síťové struktury viděl jsem zvláště tehdy, když jsem nezředěnou kapénku krve pokryl na podložce methylenovou modří poprášené sklem krycím a uzavřel ve vaselinový rámeček — ale teprve dvě i více hodin a dnů po zhotovení praeparatu.
') Unters. zuř Physiol. der Blutkórperchen etc. Zeit. f. wiss. Zool. 11. 1862. *) Beitr. z. Stud  der roten Blutkorp, der Sáugetiere. Ziegleťs Beitr. V. 1889. *) Beitr. z. Kenntn. děs Baues der roten Blutkpchen. Anat. Anz. XXIII. 1903.
Roipravy:   Roč. XV. Tř. II.  Č. 24.
XXIV. ﻿M e v e s *) zkoumal tento můj údaj, nebyl však s to, aby síťovinu, mnou popsanou, pozoroval, nýbrž viděl jen zcela krátká, zrnitá vlákenka, jež — objevila-li se v počtu velikém — mohou se uložiti vedle sebe na spůsob trámčiny. M e v e s domnívá se, že může obrazy moje vysvětliti jako sraženiny, způsobené vlivem methylenové modře na látky těla buněčného a jí sbarvené, dovolávaje se při tom Pfefferových pokusů o vitálně sbarvování.
O strukturách síťovitých, mnou popsaných, promluvím později. Domněnku, kterou Mé ves vyslovil o způsobu jejich vzniku, pokládám však za zcela vyloučenou. Víceletým studiem pochodů vitalného barvení zjednal jsem si o vztazích methylenové modře k barvícímu se substrátu představu, která se s uvedenou domněnkou Mevesovou naprosto nesrovnává. Důvody toho nelze mi na tomto místě uváděti, i dovoluji si vzhledem na tuto otázku upozorniti na svoje dřívější publikace. J) Jen tolik bych připomenul, že methylenová modř nespůsobuje v živém protoplasmatu (sbar-vila-li ho jednou) dokonce žádných sraženin. Při použití pak koncentrace barviva, jako to mnou učiněno při studii struktury krvinek, jest vůbec sbarvení živého protoplasmatu vyloučeno,2) tak že Mevesův poukaz na pokusy Pfefferovy je naprosto nepřípadný. Ježto tedy při mých častěji zmíněných pokusech teprve odumřelé erythrocyty methylenovou modří mohly se sbarviti, je zřejmo, že způsob vzniku obrazů, mnou docílených, musil býti jiný, než-li se M e v e s domnívá. Dle mého mínění jde tu o struktury analogické těm, které v teplých sólech schladnutím se vytvářejí, jak dovodily pokusy Hardy-ho. 3)
Ostatně podařilo se řadě italských autorů, jejichž práce, bohužel, nepronikly do >Centralblattů«, pomocí method, co do principu s mojí shodných, dokázati v erythrocytech žáby a j. síťovité struktury o vláknech zrnitých. 3)
Ovšem bylo mi lze4) dokázati, že obrazy těmito badateli (zejména Negrim) pozorované neodpovídají strukturám původně v krvinkách se objevujícím, nýbrž teprve změnám jejich. Změny ty projevují se přeměnou síťoviny, vyznačené původně vlákny hladkými v síť o vláknech zohýbaných a zrny opatřených; oka této síťoviny se později uvolní, tak že povstane spleť zrnitých vláken, která se konečně mění v houfec zrn.
Popsaný právě pochod byl, jak se domnívám, poprvé pozorován Lavdovským, 5) a to po působení kyseliny jodové. Této okolnosti dlužno
*) Ueb. d. Wirkg. gefarbter Jodsáure auf die roten Blutkórperchen der Amphi-bien. Anat. Anz. Bd. 26. 1905.
*) Příspěvek k poznání nového rozdílu mezi živým a mrtvým protoplasmatem. Rozpr. Č. Akad. 1905. — K teorii vitálního barvení histologického. Čas. lék. českých, březen 1905.
3) Journal of physiology, 24, 1899.
*) Viz o tom moji práci: Další poznámky k otázce struktury červených krvinek. Rozpr. Č. Akad. č. 11, 1904.
*) Blut u. Jodsáure u. der sog. Chemotropismus. Z. f. wiss. Mikrosk. X. 1893.
XXIV. ﻿asi také připisovati, že se u Lavdovského tak rychle odbyl, kdežto v mých pokusech dokonání změny bez jakýchkoli přísad zaujalo dobu asi 60 hodin.
Mé ve s, jenž pokus Lavdovského opakoval,1) nenalezl v síti při tom pozorované »tolik spojek mezi vlákny, jak by byl dle líčení Lavdovského očekával, často i vůbec žádné, tak že označení jako »síť« jeví se nepřípadným.* Mé ve s však připouští, že intracellularní síťovina ta byla snad již působením reagencií změněna, o čemž na základě svých zkušeností nijak nepochybuji.
Ostatně jest mi také zřejmo, že i síťoviny, Lavdovským zobrazené, představují již změny sítě původní. Plyne to ze srovnání s mými vyobrazeními.
Ovšem dlužno poukázati na obtíže, jaké se za použití metod dosud obvyklých staví v cestu spatření sítě ještě nezměněné.
Otázka konfigurace síťoviny v žabích erythrocytech není tedy dosud zcela objasněna. Nescházíť ani hlasů, existenci síťovitých struktur v krvinkách vůbec popírajících.
Kdežto jsem já v nich pozoroval dokonalou síťovinu, vyplňující celé tělo buněčné, související s jádrem, a na periferii hustší nežli kolem jádra, byl M e v e s 2) pouze s to, aby dokázal strukturu fibrillarní, vlákninu, nashromážděnou kolem jádra, hlavně pak poblíže jeho pólů. Podobně líčí Mé ve s strukturu žabích krvinek po působení kyseliny octové,3) pouze prý zde bývá často více nebo méně zastřena zrnitou sraženinou. V poznámce pak připojuje: » Nemyslil bych, že tato vláknitá trámčina představuje produkt sražení; spíše asi je na nezměněné krvince haemoglobinem zakryta.* —Mé ve s patrně přehlédl, že to, co se mu zde jeví býti možným, popsal jsem již r. 1903 (Anat. Anzeiger Bd. 23., str. 308. násl. a obr. 14.) jako skutečnost.
Mimo otázku morfologického vzezření síťových struktur, obsažených v krvinkách žabích, jest třeba zabývati se také řešením otázky, jak struktury ty souvisejí se statikou žabího erythrocytu.
Jak známo, objevil D e h l e r 4) v krvinkách slepičího embrya barvením pomocí železitého haematoxylinu t. zv. okrajní kotouč, kterýžto objev byl potvrzen Nicolasem, HeidenhainemaMevesem. Kdežto však dříve okrajní kotouč pokládán za homogenní, ukázal M e v e s 5) pomocí gentianové violetě, že je složen z jistého počtu rovnoběžně probíhajících vláken.
') Anat. Anz. 26, 1905, Nr. 4/5.
"") Die Hůnefeld-Hensenschen Bilder der roten Blutkorperchen der Amphibien. Anat. Anz. 24. 1904, Nr. 18.
3) Zuř Wirkung voň Sáure auf die roten Blutkorperchen der Amphibien. Anat. Anz. 1904, Nr. 9/10.
*í Beitráge z. Kennt. d. feiner. Baues d. rothen Blutkpchn. beim Hůhnerembryo. Arch. f. mikr. Anat. 46, 1895.
5) Anat. Anz. 24, 1904, str. 469.
XXIV.                                                  l* ﻿U žabích erythrocytů je dle Mevesa *) okrajní kotouč úzký. Týž badatel popisuje2) okrajní kotouč jako elastický útvar, který zároveň s povrchovým napjetím je zodpovědný za zachování elliptického destičko-vitého tvaru krvinky obojživelníků. Jeho práce se však vztahuje na krvinky salamandři, kde mimo vláknitý okrajní kotouč nebyl s to dokázati žádné jiné fibrillární struktury, vyjímajíc povrchní síť, která dle domněnky jeho je složena z mitochondrií. 2) Jen někdy nalezl kolem jádra několik intra-cellularních kliček vláknitých, které však byly zcela volné a netvořily žádný útvar síťovitý. Zcela podobné útvary vyobrazuje M e v e s z žabího erythrocytů (1. c. obr. 1.).
Jelikož mi z výzkumů o jemnější skladbě žabí krvinky, v kterých jsem od vyjití své prvé práce dále pokračoval, bylo zřejmo, že obrazy Mevesovy vystihuji pouze část skutečné struktury žabího erythrocytů, přikročil jsem k přítomné publikaci svých výsledků.
Otázky, jež jsem si především předložil, znějí takto :
Jaký jest morphologický zjev síťoviny, již lze v žabí krvince znázorniti?
Jaký jest vztah její k Dehlerovu okrajnímu kotouči?
Jelikož k rozhodnutí těchto otázek methody, jichž jsem dříve používal, nepostačovaly, podnikl jsem za účelem dosažení metod výhodnějších pokusy, které mne stály mnoho času, ale konečně mne přece přivedly k cíli. Principie, na nichž mé nové methody jsou sestrojeny, nehodlám však na tomto místě rozváděti, poněvadž jsou úplně průzračné.
Praeparuji nyní krev následujícím spůsobem:
Rite zhotovené praeparaty krevní nechám na vzduchu uschnouti; potom odstraním haemoglobin směsí stejných dílů pražské vodovodní a destillované vody, nechávaje ji třikrát přes štítek, krví potřený, pomalu přetéci; na to fixuji koncentrovaným vodním sublimatem. Následuje důkladné opláchnutí v tekoucí vodě vodovodní, moření v 5°/0ním roztoku ledku sodnatého, opětné důkladné praní v tekoucí vodě vodovodní; barvení směsí 2 dílů 5%ního roztoku karbolového s l dílem l%ního vodního roztoku čínské modře; opláchnutí vodou, osušení, uzavření do kanadského balsamu anebo do cedrového oleje.
Nemíním nikterak tvrditi, že obrazy, získané touto methodou, odpovídají přesně poměrům intra vitam; naopak pokládám je za značně deformované hlavně vlivem vody, byť i pomalým, k čemuž přistupují ještě vlivy ostatních, při citované methodě používaných rozličných lučebných látek. Přes to však zdá se mi methoda tato přece dosti upotřebitelnou pro účel, k němuž byla sestrojena, neboť dosahuje ho mnohem snáze nežli supravitalní barvení, dříve mnou používané, a vede — načež zejména důraz kladu — k analogickým výsledkům. Třeba ji ovšem ovládnouti cvikem a věnovati některým okolnostem, z nichž vytýkám především odstraňování haemoglobinu, náležitou pozornost.
') Anat. Anz. 24, 1904, Nr. 18. "") Anat. Anz. 26, 1905, Nr. 4/5.
XXIV. ﻿Upozorniti jest mi, že použití zmíněné methody má v zápětí, že krvinky častěji bývají buď úplně anebo z části naplněny jemnězrnitou, metachromaticky se sbarvující sraženinou, která může vlastní strukturu zakrývati. Takové krvinky dlužno ovšem z pozorování vyloučiti.
Přistupuje nyní k zodpovídání prvé z otázek, které jsem si položil, upozorňuji na obr. I., tab. L, znázorňující onu jemnou, ozdobnou strukturu síťovitou, kterou Mé ves dle svého udání mojí prvou methodou, pomocí jíž jsem ji objevil, marně se pokoušel znázorniti. Strukturu tuto ovšem nelze tak často najíti jako onu, o které níže podávám zprávu. Přes to zdá se mi býti hodná pozoru, a to z několika důvodů. Nikoli posledním z nich jest nápadný souhlas tohoto pomocí relativně složité praeparace získaného strukturního obrazu s obrazem, jehož jsem dříve tak jednoduchými prostředky docílil.*) Dále upozorňuji na okolnost, že spůsob stavby této struktury úplně odpovídá všeobecným principům architektoniky struktur pěnovitých ve smyslu Biitschli-ho; 2) zvláště upozornil bych na nápadně krásné vyvinutou vrstvu okrajních alveolů na periferii a kolem jádra. Komůrky cytoplasmatu jsou bezprostředně spojeny s jádrem; pokud jde o všeobecnou fakturu, t. j. uspořádání komůrek, tedy je dosti stejnoměrné a v opaku k udání Mevesovu, ale v souhlase s mým dřívějším 3) údajem, na periferii něco hustší než v okolí jádra. Pozoruhodným zdá se mi býti, že na tomto strukturném obrazu není ničeho viděti o okrajním kotouči. Dále připomínám, že na ploché straně krvinky nacházejí se časem povrchně uložená temně se barvící zrnka, jež někdy v přímočaré, jindy v zakřivené řady se mohou seskupovati.
Než většina žabích erythrocytů, zpracovaných dle mé methody, jeví stavbu v podrobnostech od vylíčeného právě typu něco se odchylující. (Obr. II.—VI.: tab. I.)
V principu je sice také pěnovitá; ale komůrky ji tvořící mají různou velikost a poněkud jiný tvar. Kdežto jádro je obklopeno jistým počtem měchýřkovitých komůrek, zaujímajících největší část těla buněčného, sousedí s nimi menší alveoly tvaru více nebo méně nepravidelnějšího, uložené na obvodu krvinky.
V mnohých krvinkách je jasně viděti, že tato pěnovitá struktura se skládá ze dvou, na periferii i z více nad sebou uložených etáží alveol, jejichž stěny souvisí přímo s jádrem. Spojení to jeví se v projekci jakožto zakončení vláken síťoviny kyjovitými zduřeninami do periferie jádra. Jelikož při methodě mé jádro se tmavě sbarví, jsou tyto zduřeniny jasně viditelný; protrhnou-li se stěny alveol, označují pak zduřeniny ony místa, na která se upínaly na jádro.
Metachromaticky se sbarvující, velmi jemná sraženina, o které jsem se již výše zmínil, může častěji zakrývati část struktury; zejména často
') Anat. Anz. 23, 1903, obr. 6, 7, 8, str. 300 a obr. 15, 16, 17, str. 305. !) Unt. úb. mikrosk. Scháume und Protopí. Lpzg. 1892. ') Anat. Anz. 23. 1903.
XXIV. ﻿pak zakrývá periferní alveoly, tak že někdy téměř celé tělo buněčné jeví se prostoupeno distinktně sbarvenými stěnami komůrek mimo zónu na obvodu, tvořenou onou sraženinou, zakrývající právě nejzevnější jemné alveoly, v nichž se dle všeho snadno zachycuje. Tento obvodný pruh sraženiny může býti různě tlustý.
Někdy lze již v této obvodní zóně zahlédnouti naznačení jakési struktury vláknité; objevujíť se v ní vlákna, obyčejně lehce zahnutá, průběhu, jak se zdá, přibližně rovnoběžného s obvodem krvinky. Stotožniti vlákna tato s Dehlerovým okrajním kotoučem nezdálo by se vzhledem k nálezům Mevesovým na prvý pohled nemístné.
Ale na krvinkách, jejichž obvod je sraženiny prost, lze se přesvědčiti, že posléze zmíněná vlákna nikterak neodpovídají okrajnímu kotouči, aspoň ne kotouči tvaru známého od prací Mevesových. Jak známo, popisuje ho badatel tento jako útvar buď složený z velkého počtu rovnoběžně probíhajících vláken, anebo z jednoho podél periferie otočeného vlákna, které leží tam, kde se blána, dle udání Mevesova mezi kotoučem a jádrem umístěná, ohýbá na druhou stranu krvinky. *)
Na svých praeparatech vidím však, že hlavní strukturní vlákna radiérně z jádra vyzařující — projekce to stěn komůrek kolem jádra rozložených — dělí se v jisté vzdálenosti od periferie dichotomicky; větve vedle sebe ležících hlavních vláken z části arkadovitě směrem k obvodu vypouklé spojují se a splétají zdánlivě, tvoříce soustavu nepravidelně utvářených anebo (hlavně na nejzevnějším okraji) ve směru obvodu krvinky protáhlých a zároveň sázených al\reol na obvodu krvinky.
Tato nejzevnější vrstva protáhlých, zploštělých komůrek odpovídá tedy zřejmě zde, u žabí krvinky, okrajnímu kotouči. Není tu tedy okrajního kotouče ve smyslu Mevesovu, nýbrž periferní soustava rovnoběžně k obvodu krvinky 'sploštělých komůrek.
Vzhledem k této skutečnosti jest zřejmo, že v. E b n e r 2 jest úplně v právu, označuje-li okrajní kotouč jako sesílenou vrstvu ektoplasmatickou, vzdor tomu, že Mé ve s to prohlásil za nepřípustné.3) Moje nová pozorování nasvědčují přesvědčivě pojetí Ebnerovu.
Shledáváme tedy — po tom, co jsem právě uvedl — že i žabí krvinka nevymyká se, poklid jde o všeobecné strukturní principy, ze schématu, konstruovaného Butschlim.
Zda-li strukturní typy, které jsem konstatoval, nějak vespolek souvisejí, a jaký jest jejich význam, prozatím dále jsem nesledoval. Údaje moje týkají se žab zimních.
Stanovením pěnovité skladby lze vysvětliti mnohá pozorování, jinak sotva srozumitelná.
') Anat. Anz. 24. 1904, str. 471.
•) Kólliker's Handbuch. 3. 1902, str. 743.
') Anat. Anz. 25. 1904, str. 241. poznámka.
XXIV. ﻿Tak ku př. vylíčil jsem ve své prvé práci pozorování, dle něhož leukocyt vyslaným výběžkem vtlačil tělo buněčné žabího erythrocytu až k jádru, ano i jádro samo poněkud stranou vyšinul; z toho usuzoval jsem hlavně, že konsistence červené krvinky je nanejméně rovná konsistenci leukocytu. Jelikož z různých důvodů stav nahého protoplasmatu se pokládá za tekutý, rnusilo by se z uvedeného pozorování souditi, že i erythrocyty jsou tekuté. Dlužno však uvážiti, že u mnohých infusorií, vyznačených dle všeho podobnou konsistencí jako červené krvinky, již delší dobu je známa stavba pěnovitá.
Ještě další pozorování jsem s to, abych uvedl na prospěch domněnky, že stav žabích krvinek jest tekutý, a že máme právo předpokládati v nich stavbu pěnovitou.
Před dvěma lety měl jsem příležitost pozorovati živou krev zimní žáby infikovanou haemosporidiemi. Sleduje vystupování parasitů z krvinky, spozoroval jsem, že každé vystupující haemosporidium vytáhlo s sebou z krvinky žlutavě sbarvené vlákno, často dosti dlouhé (na dvojí i trojí délku krvinky. Obr. IX., tab. II.). Vlákno to se protrhlo, když se bylo haemosporidium dostatečně daleko vzdálilo. Na krvince persistovalo často jako výběžek nápadné dlouhý, jehož původ nedovedl jsem si nijak vysvětliti, dokud jsem vytváření jeho vystupujícím parasitem krok za krokem přímo nebyl pozoroval. (Obr. X. Tab. II.) Někdy se vlákno jednou protržené protrhlo krátce potom na více místech; oddělené částky se konečně zkulatily.
Pozorované vytváření vláken z příčin mechanických (v mém případě výstupem parasita z krvinky) připomíná živě známé pokusy Rhumble-rovy, který byl s to vyvolati podobnou tvorbu vláken pomocí skleněných jehel u amoeb, jimiž je z těla jejich vytáhl — a jest s nimi, pokud jde o mechanický způsob vzniku vláken, analogické.
Než ale dle Quincke, *) jenž se studiem poměrů těchto ve směru fysikalném specielně zabýval, dokazuje schopnost kolloidního roztoku vytvářiti vytasením vlákna, se se v něm nacházejí buď viditelné anebo neviditelné struktury pénovité.
Tyto lze pak mojí výše uvedenou methodou v žabích krvinkách dokázati.
Dále dovoluji si na následující upozorniti.
Hamburgerovy pokusy o kvantitativném určování volumu červených krvinek 2) vedly, jak známo, k závěru, že v nich obsažena býti musí hmota, nemající podílu na schopnosti krvinek přitahovati vodu. Hamburger dospěl 3) k názoru, že se skládá rudá krvinka z jemné trámčiny (protoplasmatu), mezi níž jest rozdělena intracellularní tekutina (paraplasma).
') Oberfláchenspannung an der Grenze wásseriger Kolloidlós. voň verschiedener Koncentration. Annalen der Physik. 10. 1903.
"") Arch. f. Anat. u. Physiol. 1898, str. 317. — Ibid. 1899, str. 465. 8) Osmotischer Druck etc. L, str. 341.
XXIV. ﻿Protoplasma nemá dleHamburgera žádného podílu na schopnosti přitahovati vodu. Způsobuje tedy pouze intracellularní tekutina po působení hypisotonických roztoků zduření a po působení hyperisotonických svraštění buňky.
Jelikož v metodě mojí přicházejí krvinky do styku s pražskou vodou vodovodní zředěnou destillovanou vodou, tedy s tekutinou poněkud hyp-isotonickou, tedy by měly zduřené krvinky jeviti obraz předpokladu Ha rabu rgerovu odpovídající. Poukazuje na vyobrazení VII. a VIII., tab. I.ř která znázorňují takové zduřelé krvinky, nepotřebuji na shodu jejich poměrů strukturních s theoretickými supposicemi Hamburgerovými teprve poukazovati.
Konečně budiž mi dovoleno, abych poukázal ještě na jednu okolnost.
Aby vysvětlil větší jímavost pro vodu, kterou projevují (ellipsoidní) krvinky ptačí, vyslovil Hamburger mezi jinými také tu domněnku, že se v nich nalézá asi několik větších alveol.*)
Krvinky slepičí jsem sice nezkoumal; jelikož je však nutno žabí krevní sérum více než 200 procenty vody zřediti, nežli se dostaví vystupování barviva z žabích erythrocytů, jsou poměry jímavosti pro vodu v krvinkách žabích analogické jako v erythrocytech slepicích.
Jest zajisté dokladem veliké precisnosti dedukcí Hamburgerových, že jsem dle svého výše podaného popisu byl skutečně s to, abych zjistil v krvinkách žabích, a sice v okolí jádra, skupinu větších alveol. Ostatně jsou tyto alveoly i v obrazech krvinek, připojených k mé prvé práci (zejména v obr. 6. a 8.), jasně viditelný.
Současně lze tento dalekosáhlý souhlas pokládati za důkaz pravděpodobnosti, se moje metoda, byť i způsobovala hluboké změny v krvinkách, pokud jde o strukturu proto plasmovou, jest s to, aby zjednala nám obrazy, odpovídající do značné míry i poměrům intra vitam stávajícím.
II. Pěnovité struktury v erythrocytech morčecích.
Spracujeme-li krev morčecí dle methody v prvém odstavci této práce sdělené, tu překvapí nás především skutečnost, že se tím do dli sbarvení stromat erythrocytů.
Jsou, pokud jde o tvar, obyčejně dosti dobře zachována, ježto voda, k odstranění haemoglobinu použitá, jen málo se liší od tekutiny isotonické, sbarvení jich je diífusní, světle modré; někdy objevují se v nich velmi malá, temně sbarvená zrnka, nikoli četná, libovolně umístěná. Castěji lze v nich pozorovati obrazy, nápodobující struktury vláknité, které však při bližším ohledání se objeví jeho vrásky na povrchu stromat, v nichž se barvivo zachytilo. Jinak jeví se stíny červených krvinek úplně bezstrukturnými.
') Osmotischer Druck etc. I„ str. 357.
XXIV. ﻿Chceme-li v obsahu jejich dosáhnouti nějakého rozlišení,   jest zapotřebí moji výše citovanou metodu účelným spůsobem modifikovati. Modifikace tato spočívá v použití zředěné kyseliny.
1.  Postupoval jsem původně následovně: Vrstvu krevní, na vzduchu usušenou,   polil  jsem směsí dvou třetin pražské vody vodovodní s jednou třetinou vody destillované,   přikápnul  zředěnou  kyselinu   octovou,   fixoval sublimatem a barvil karbolovou čínskou modří. Již tímto spůsobem docílí se pěkných praeparatů.  Mnohem krásnější jsou snad ještě, postupujeme-li následujícím spůsobem.
2.  Vrstvička krevní se nechá na vzduchu uschnouti, poleje  se 7°/0ní kyselinou solnou, spláchne dobře vodou, fixuje sublimatem, vypere v tekoucí vodě, načež se barví karbolovou čínskou modří.
Tímto postupem praeparace docílí se překvapujícího differencování stromat červených krvinek v strukturu pěnovitou.
Obraz struktury té není ve všech krvinkách stejný (obr. XI., tab. II.). V krvi dospělého morčete lze pozorovati erythrocyty bud' úplně (15), anebo z větší části (14) vyplněné obsahem, v malé komůrky rozlišeným, dále pak jiné, jež pouze na obvodu jsou obklopeny kruhem malých komůrek (4, 6, 7, 8, 10), kdežto uvnitř více nebo i jen jedna větší může se nacházeti. Mezi oběma těmito extremními typy lze setkati se se všemi možnými přechody, takže strukturné obrazy jeví dosti značnou rozmanitost.
Tím, že se struktury uvedené staly methodou mojí zkoumání přístupnými, umožňuje se řešení jistých otázek z histologie krve a také některých všeobecnějších problémů cytologických, z nichž uvádím zejména otázku přeměny jadernatých erythrocytů v bezjaderné; také tuto otázku podrobil jsem pomocí své nové methody obnovenému studiu, a sdělím co nejdříve jeho výsledky.
Dnes zaměstnává nás prozatím hlavně cytologické faktum, že i v čer-čených krvinkách morčete lze dokázati — a to, jak methoda moje učí, způsobem zcela jednoduchým — strukturu pčnovitou.
Ovšem liší se skladba tato tvarem a uspořádáním dosti značné od skladby krvinek žabích. Především odpadá u červených krvinek morčecích upnutí pěnoviny na jádro buněčné, jehož přec zralé erythrocyty morčecí postrádají — alveoly prostupují tedy souvisle celé stroma. Další rozdíl jeví se u velikosti alveol. V krvince morčecí jsou převahou absolutně menší nežli v žabí.
Jistý souhlas ve stavbě obou druhů krvinek, o nichž pojednávám, lze spatřovati v okolnosti, že větší alveoly jsou obyčejně umístěny v centru, menší pak většinou na obvodu jejich.
Vzhledem k okolnosti, že erythrocyty morčecí mají alveoly převahou absolutně menší nežli žabí, dovoluji si upozorniti na následující. Dle pokusů Hamburgerových jest jímavost pro vodu u erythrocytů koně a bezpochyby ssavců vůbec značně menší, nežli u krvinek žabích, které v této příčině — jak jsem již uvedl — chovají se analogicky jako slepičí.
XXIV. ﻿10
K vysvětlení zjevu toho supponoval Hamburger mezi jinými domněnkami i tu, že u slepicích erythrocytů obsah každého alveolu musí býti větší nežli u koních,1) resp. ssavčích, s čímž výsledky moje na krvinkách morčete co nejlépe souhlasí.
Ve své prvé práci zobrazil jsem v obr. 9. několik morčecích erythrocytů, jejichž struktura z části, t. j. tam, kde zřejmě lze v nich viděti jemnější stavbu, souhlasí se strukturou, kterou jsem popsal nyní a kterou získal jsem způsobem docela jiným.
III.   Vlastní povaha stromat a biologické postavení ssavčích
e rythrocytů.
Bylo by zbytečno, abych zabýval se nyní dějinami a vývojem dis-kusse, která se rozpředla o biologickém významu červených krvinek ssavčích. Stačí, poukážu-li na to, že konečně docíleno bylo sjednocení v tom smyslu, že se erythrocyty pokládají za rudimenty buněk. Názor tento vyplynul po výtce z důvodů povahy negativní. Vlastní podstata rudimentů těch nebyla však vymezena tak ostře, aby nebylo o ní pochybností.
Výsledky mých studií o struktuře červených krvinek vedly mne k tomu, že jsem se podjal úkolu, přesněji vyšetřiti biologickou povahu těchto elementů.
Vzhledem k údajům, i z nedávné doby pocházejícím, že zralé erythrocyty dospělých ssavců obsahují jádro anebo aspoň zbytek jádra, uvedl jsem již v prvé své práci, že jsem nikdy nenalezl v nich útvaru, který bych byl mohl pokládati za aequivalentní s jádrem buněčným.
S předsevzetím rozřešiti tuto otázku, vykonal jsem před více než-li rokem řadu pokusů, během nichž podrobil jsem rudé krvinky morčete (i některých jiných ssavců, o nichž však se dále nezmiňuji) umělému trávení žaludečnímu. Jest se mi přiznati, že mne do jisté míry překvapovala okolnost, že za účelem rozřešení otázky, zda ssavčí erythrocyty obsahují jádro čili nic, pokusy takové se strany histologů dosud nebyly vykonány, ačkoliv leží na bíledni, že rozřešení otázky té lze dosíci pouze metodami chemickými. Věci mají se zde právě tak, jako při řešení otázky jader bakterií. Nemohu zde popříti, že výsledky, jichž jsem docílil studiem mikroskopickým uměle trávených bakterií, kterým se podařilo přesvědčivě dokázati jaderní povahu jejich,2) působily značně na mé rozhodnutí, abych otázku vlastní povahy erythrocytů hleděl objasniti naznačeným směrem.
Budiž především poukázáno k tomu, že o lučebné skladbě stromatu ssavčích erythrocytů není zcela shodných údajů. Kdežto se dle Hoppe-Seylera skládají snad výhradně z nukleoproteidů, udal Wooldridge
') Osmotischer Druck etc.. L, str. 356.
*) Další studie o stavbě bakterií, Rozpr. Č. Akad. č. 31. 1904.
XXIV. ﻿11
že obsahují vedle lecithinu, cholesterinu a globulinu ještě nukleoalbumin; dle Halliburtona a Frienda není v nich žádných nukleinů. Také K o s s e l uvádí, že při analyse ve velkém nejeví žádnou přítomnost nukleinů.
Při svých pokusech postupoval jsem tak, že jsem krev přímo z cévy zachycoval do skleněného válce, naplněného dobře trávící umělou žalu-deční šťávou; tento pak jsem umístil uzavřený zátkou zabroušenou v thermo-statu o konstantní temperatuře 35°C. Jako kontroly používal jsem kousků svalů morčecích, které za 24 hodiny byly pravidelně skoro úplně rozpuštěny.
Haemoglobin se v umělé žaludeční šťávě následkem její acidity rozkládá; rozkladové produkty jsou zčásti suspendovány ve způsobu tmavých hroudeček tvaru durmanovitého, z části se rozpouštějí. Poněvadž ale v tekutině zůstávají, diffunduje část rozpuštěného haematinu při delším stání do stromat, jež slabě žlutě sbarvuje.
Vzezření stromat poskytuje vedle celkového svraštění téměř všech stromat sice některé změny tvarové, které lze vysvětliti působením změněné difíuse a osmosy v žaludeční šťávě; tyto změny jsou však pro otázku, v předu vytýčenou, bez významu.
Důležito jest, že jinak morfologické vzezření stromat neliší se nijak od toho, které poskytují stromata, pouhým působením vody získaná. V obr. XII., tab. II. jest zobrazena řada stromat, vyšlých z umělého žaludeč-ního trávení, a sice 13, 14 a 15 po působení 12denním, ostatní po jednoměsíčním. Disponuji však praeparaty stromat, která rok v žaludeční šťávě se nacházela, a která vzdor tomu, že žaludeční šťáva vzhledem k délce doby svého působení ještě dobře trávila (sval za 60 hodin), nejevila obraz jiný než moje vyobrazení (obr. XII., tab. II.) uvádějí. Jest mi připomenouti, že právě obrazy stromat, umělému trávení žaludečnímu podrobených, přivedly mne na stopu pěnovitých struktur, které jsem pak i v stromatech, vodou získaných, byl s to dokázati.
Hmota tedy, z níž — jak srovnáním stromat, vodou získaných, se stromaty z žaludeční šťávy lze se přesvědčiti — stromata z největší části se skládají, zůstala — pokud moje methoda stačí ukázati — nezměněna. Z toho plyne závěr, ze siromata skládají se z největší části z hmoty, vzdorující umělému trávení žaludečnímu.
Takovými hmotami jsou keratin, nuklein a plastin.
Že by se stroma erythrocytů po výtce skládalo z keratinu, lze zajisté a priori vyloučiti. Zbývá tedy, aby se rozhodlo, jde-li o plastin či o nuklein.
Mikrochemické pokusy, které jsem vykonal se stromaty, jež asi měsíc v žaludeční šťávě se nacházela, měly následující výsledek:
V 20%ním roztoku uhličitanu sodnatého se stromata rozpustila.
V slabém louhu draselnatém se rozpustila.
V 10%ním louhu draselnatém se rozpustila.
V kyselině solné (v poměru 4:3 vody) zůstala beze změny.
XXIV. ﻿12
V    5°/oním roztoku NaCl zůstala beze změny. V 20°/0ním        »           »
Výsledek některých těchto reakcí, a sice s kyselinou solnou a 20°/0mm roztokem kuchyňské soli nasvědčovaly by plastinu, naproti tomu účinek 20%nírio roztoku uhličitanu sodnatého nukleinu.
Uvážíme-li jednak, že Israel a Pappenheim1) přiměřeným barvením byli s to ve zrajících erythrocytech ssavčích stopovati zánik chro-matinu, že dále dle výše uvedeného úsudku řady chemiků v bezjaderných erythrocytech není žádného nukleinu, tu zdál by se závěr na plastin jedině přípustným.
Jest však uvážiti naproti tomu, že plastin jest především součástí cytoplasmatu; podrobíme-li pak jadernaté erythrocyty jakéhokoliv původu, tedy buď obojživelníků nebo embryonů ssavčích umělému trávení žaludeč-nímu, tu možno pozorovati, že sice cytoplastinová trámčina jistou dobu jemu vzdoruje, konečně však přece — a to v době poměrně krátké — podléhá; lze pozorovati postupné její mizení, až zbývá konečně pouze svraštěné jádro dotyčných buněk, které se pak dále nemění. Stromata erythrocytů lze však i přes rok v žaludeční šťávě ponechati, aniž by jevila jiný obraz, nežli po trávení zcela krátkém.
Dále dlužno dbáti barvitelnosti stromat. Jest, jak známo, velmi nepatrná. Ani při praeparaci, mnou navržené k barvení žabích erythrocytů, nedají se sbarviti barvivy kyselými; také anilinový eosin zůstává bez účinku. Lze je však sbarviti slabé zásaditou čínskou modří a dále i některými barvivy určitě zásaditými, zejména po předchozím působení zředěné kyseliny octové nebo solné, ku př. gentianovou violetí, fuchsinem.
Lze tedy říci, že co do chromatofilie se stromata kloní spíše k elementům povahy zásadité; tvrditi to ovšem nelze, poněvadž nemáme methody, abychom mohli stromata barviti po fysikální fixaci směsemi neutralnými.
Zdá se mi tudíž na základě uvedeného nejpřiměřenějším soud, ze stromata se skládají z hmoty blízké nukleinu. Nejdůležitějšími oporami soudu toho jsou: 1. chování se stromat při dlouho trvajícím působení žaludeční šťávy u poměru k zajištěným cytoplastinům, a 2. schopnost téměř výlučná sbarvovati se pouze jistými barvivy povahy zásadité.
Poněvadž, jak jsem se již zmínil, na základě práce Israelovy a Pappenheimovy, jejíž výsledky pro morčata jsem s to potvrditi, lze míti za dokázané, že zralé erythrocyty ssavčí neobsahují chromatinu, stává se aktuelní otázka, neskládají-li se stromata morčecích erythrocytů z lininu.
Na základě práce Frank Schwarzovy2) provedl jsem řadu pokusů, abych se rozřešení otázky této přiblížil.
') Virch. Arch. Bd. 143. 1896.
"") Die morphol. und chem. Zusammensetzung děs Protoplasmas.  Breslau, 1887.
XXI v\ ﻿13
Dle uvedeného badatele jest linin oproti chromatinu charakterisován nerozpustností v koncentrovaném roztoku síranu horečnatého, ferrocyankalia, síranu měďnatého a v l%ním roztoku monokaliumfosfatu, v kterých všech chromatin se rozpouští.
Moje pokusy ukázaly, že se stromata v roztocích právě uvedených látek nerozpouštějí.
Připojíme-li k tomu, což již z výše citovaných pokusů mých vyplývá, že totiž stromata zůstávají neporušena i v žaludeční šťávě a 20°/0ním roztoku kuchyňské soli, v nichž právě také linin jeví se jednak méně rozpustným, jinak nerozpustným v opaku proti chrornatinu, tu zajisté neshledáme nepřiměřeným závěr, že stromata zralých červených krvinek morčecích převahou se skládají z hmoty, odpovídající lininu.
Spokojuje se prozatím s konstatováním tohoto fakta, které vyhovuje také výše zmíněným údajům chemiků, připojuji, že differenci, vznikající tímto konstatováním mezi skladbou erythrocytu jadernatého a zralého pokusím se osvětliti blíže ve své příští, již výše ohlášené práci.
Pouze vzhledem k výsledku reakce kyselinou solnou (v poměru 4: 3 vody), z níž plyne nerozpustnost vody v této tekutině, uváděná jako charakteristikům plastinu, připomenul bych, že dle obecného téměř mínění lininová trámčina jádra souvisí nepřetržitě s plastinovou cytoplasmatu, tak že u obou lze předpokládati rozdíly spíše graduelní nežli kvalitativně. Zmíněný výsledek reakce nemůže tedy býti na odpor závěru, že hmota, skládající stromata morčecích krvinek, odpovídá lininu.
Máme-li nyní na základě uvedeného stanoviti biologické postavení ssavčích erythrocytu, tedy zajisté nutno především souhlasiti s názorem, že nejsou buňkami úplnými, nýbrž rudimentárními. Kdežto však se soudilo, že zbývá v nich cytoplasma, anoť bylo konstatováno, že zráním erythro-cyty pozbývají jádra, plyne z toho, co jsem uvedl, že nejde o cytoplasma, nýbrž naopak, že ve zralých erythrocytech vedle haemoglobinu se převahou nachází hmota jaderní. Není to ovšem chromatin, ale jeho základní hmota: linin.
Poněvadž mikroskopický obraz stromat, umělému trávení žaludeč-nímu podrobených, shoduje se s obrazem krvinek, z nichž působením tekutiny téměř isotonické (směsi pražské vody vodovodní s destillovanou) odstraněn byl pouze haemoglobin, možno zajisté tvrditi, že zralé erythro-cyty neobsahují protoplasrnatu ve formě jiné, nežli mnou konstatované, totiž ve tvaru lininové pěnoviny, jejíž alveoly uzavírají v sobě paraplasma, složené dle všeho z bílkovin rozpustných (snad i vodou).
Okolnost, že stromata erythrocytu se skládají z hmoty poměrně tak velice resistentní, možno snad vykládati přizpůsobením útvarů těch na jejich specialnou funkci v živočišném organismu. Také touto okolností zabývati se budu ve své příští publikaci.
XXIV. ﻿Výklad vyobrazení.
Všechna vyobrazení jsou kreslena přesně dle praeparatů za zvětšení Zeissovy homogenní ponorky apochrom. 3 mm/apert. 1'4 a kompens. okularu 12., mimo obrazy IX. a X., jež kresleny při Reichertově vodní ponorce č. X. a okularu 4.
Tab.   I.    Obr. I.   Vzácněji   se  objevující  komůrková   struktura v žabím  erythrocytu.
Způsob praeparace uveden v textu. Obr. II.—VIII. Žabí erythrocyty, praeparované způsobem v textu uvedeným.
V obr.  II.  nahoře,   IV.  kol   celé   periferie,   V. nahoře  a VIII. ve  dvou
alveolech  jemná  sraženina,  metachromaticky  se sbarvující.   V obr. III.,
IV.,   V.  na periferii  vlákna,  jež   by  se   mohla   pokládati   za  naznačení
Dehlerova okrajního kotouče. Obr. VII.—VIII. Zduřené žabí erythrocyty.   Jak zřejmo, zduřuje hmota para-
plasmová;   zvýšeným vnitřním  tlakem  jsou  přepážky alveol  místy pře-
trhány.
Tab. II.    Obr. IX. Haemosporidium, vycestovavší z žabí krvinky, vytáhlo z její hmoty
vlákno.   Svěží krev. Obr. X. Žabí  krvinka s výběžkem po vycestování  haemosporidia   persistují-
cím. Svěží krev. Obr, XI.  Morčecí  erythrocyty.   1.—15.  získány působením vody  a  kyseliny
octové; 16.—19. působením kyseliny solné samotné. Obr. XII. Morčecí erythrocyty,   podrobené  trávení žaludečnímu;   1.—12. po
působení jednoměsíčním, 13.—15. po působení 12denním žaludeční šťávy ﻿Dr. VI. Růžička:  Cytologické studie o červených krvinkáoh.
Tab. I.
TU.
Rozpravy II. třídy, ročn. XIV. ě. 24. ﻿* ﻿Dr. VI. Růžička:  Cytologické studie o červených krvinkách.
Tab. II.
EL.
L.
3.
u:
^ *
10.
11.
72.
19.
71.
16.
Rozpravy II. třídy, rocn. XIV. č. 24. ﻿*"
