"","x"
"1"," ﻿ROČNÍK VIII.
TŘÍDA II.
ČÍSLO 29.
Studie o mykorhize u hruštičky okrouhlolisté. (Pirola rotundifolia L.)
Napsal Oldřich Kramář.
(Práce z botanického  ústavu c. k.  české university.)
(S jednou dvojtabulkou.)
Předloženo dne 28. dubna 1899.
Anatomická povaha mykorhizy byla vylíčena již všemi badateli, kteří tomuto předmětu věnovali svou pozornost' a to u nejrozmanitějších zástupců říše rostlinné, na nichž byla objevena a studována. V každém případě již pouhé prozkoumání poměrů anatomických jest důležitým východiskem, odkud možno pak sledovati i hlubší otázky. Ovšem že pouhé seznání toho, co je dáno, nestačí; je třeba také experimentů, aby domněnky, jež čerpáme z daného, nabyly opodstatnění, byť se i dalo někdy z pouhého fakta dosti pravděpodobně souditi o biologickém významu toho kterého zjevu. Četní badatelé, kteří v posledních desítiletích se mykorhizou zabývali, prováděli skutečně pokusy, jimiž se snažili objasniti význam její pro příslušné rostliny. Jakkoliv tedy máme zásluhou těchto botaniků jakýs takýs obraz
0  činnosti houbového mycelia   v koříncích   rostlin, jest  přece ještě široké pole otevřeno experimentu.   Tomuto musíme ovšem  přisouditi rozhodující slovo v základních   otázkách.   Avšak   i  nyní ještě   mohou   se  vyskytnouti případy, kde pouhé anatomické poměry nebudou bez zajímavosti a mohou
1  přispěti k rozšíření a prohloubení dosavadních názorů.    Takovým   předmětem ne nezajímavým jest mykorhiza u hruštičky okrouhlolisté, na níž byl jsem upozorněn assistentern bot. ústavu p. Drem.   B. Němcem.   Obmezil jsem se prozatím   na pouhé anatomické poměry,   které však se v lecčems liší od toho, co dosud známo   a popsáno.    Pozorování svá   konal jsem na koříncích konservovaných ve směsi chromooctové a v celku přebarvených parakarminem.    Praeparaty zhotovil jsem již   loni na jaře.   Když však později byl jsem zaneprázdněn jinými  pracemi,   zůstaly   praeparáty   ony ne-
o z pravý: Ročn. VIII. Tř. II. čís. 29.
XXIX. ﻿povšimnuty. Před nějakým časem teprve vrátil jsem se k zapomenutým a obnovil studium, jež jsem započal již loňského roku. Některé výsledky předkládám tímto veřejnosti. Lituji ovšem, že mi nyní nebylo možno srovnati praeparaty se živým materiálem, kterého se mi nedostávalo. Srovnávacím materiálem byla mi jiná species, totiž Pirola minor. Ovšem že mykorhiza u tohoto druhu jeví poměry rozdílné, a to, pokud mohu posouditi při zběžném ohledání, podobné jako je pozorujeme u Ericaceí. Proto bylo mi vítáno, že mohu srovnati rostliny sobě tak blízce příbuzné a tím spíše vyznačiti rozdíly, jež jsem poznal u hruštičky okrouhlolisté. Abych se však mohl odvolávati v popisu na poměry dosud známé, dovolím si předeslati krátký úvod o mykorhize a její povaze anatomické.
I.
Tube u f (Prlanzenkrankheiten 1895) pojednávaje o symbiose, rozeznává jeden zvláštní případ, pro který jako nejvhodnější volí název »nutri-cismus«, aby jírn vyznačil onen podivuhodný poměr, který pozůstává v dotyčných případech mezi dvěma rostlinami. Zde totiž nejedná se o vzájemný prospěch, nýbrž houbové mycelium prospívá vyšší rostlině, s níž vstoupilo v symbiosu, aniž by za to mělo jaké patrné náhrady. Ono jí také nepotřebuje, neboť samo žije v poměrech nejvýhodnějších, podmínky výživy jsou tak příznivé, že potrava přijatá nejen stačí pro ni samu, nýbrx. i značným procentem přispívá k výživě oné vyšší rostliny, jež nezřídka bývá mohutným stromem. Zde se tedy houbová vlákna jaksi obětují, »sie spielen die Rolle einer ernahrenden Amme« praví Frank (Lehrb. der Botanik p. 263.).
Takovou povahu asi jeví mykorhiza, jež nám představuje těsné spojení houbového mycelia se ssacími kořínky (resp. rhizoidy a oddenky) některé vyšší rostliny. Název sám pochází od Franka, který si získal veliké zásluhy o poznání tohoto zjevu četnými svými pracemi. Ovšem že toto spojení může jeviti různé poměry, jak to u rozmanitých rostlin shledáváme ; přece však všecky dosud známé případy dají se shrnouti ve dvč formy, jak navrhuje Frank (Ber. d. deutsch. bot. Ges. 1887. p. 398): totiž formu ektotrofickou a endotrofickou, pokud vlákna houbová žijí na povrchu těchto kořínků, nebo uvnitř v obsahu buněčném. Toto rozdělení, které přijali i jiní botanikové, má ovšem zevní anatomický podklad, avšak spočívá také na hlubších fysiologických rozdílech. Povšimněme si tudíž blíže těchto dvou forem.
Ektotrofickou mykorhizu popsal již v r. 1878 M ú 11 e r u některých Cupulifer a Kamienski (Mém. de la soč. nat. de Cherbourg) poznal ji v r. 1882 u druhu Monotropa hypopitys, vedle toho u rodu Fagus a některých zástupců čeledi Coniferae. Důkladného a všestranného prozkoumání dostalo se jí teprve Frankem (Ber. d. d. bot. Ges. 1885, 1SS7,
XXIX. ﻿1888 a 1892), který také poznal konstantní její rozšíření mezi všemi na-šemi Coniferami, Cupuliferami aBetulaceami a vystihl pečlivými pokusy i veliký úkol, který jí připadá ve výživě zmíněných rostlin. — Hyfová vlákna usazují se na povrchu kořínků a utvoří ponenáhlu »plášť«, jímž kořínky všestranné jsou pokryty. Vlákna ve všech směrech, jak probíhají a vzájemně se proplétají, tvoří hojné fuse a pletivo pláště nabývá ponenáhlu rázu pseudoparenchymatického. Plášť táhne se však též přes vegetační vrchol kořínku. Ježto však kořínek roste do délky, musí i plášť s ním udržovati stejný krok ve vzrůstu. To se skutečně také děje. Na předním konci, kde plášť přikrývá vegetační vrchol, jest pletivo jeho mnohem volnější, nemá onoho rázu pseudoparenchymatického a jednotlivá vlákna jeho jsou užší než v partiích starších níže pod vegetačním vrcholem ležících. Tato čásť má schopnost' růsti do délky, čímž umožňuje, aby i rostoucí vegetační vrchol byl pokryt. Hyfová vlákna nezůstávají však jenom na povrchu, ona vnikají též intercellulárně mezi buňky epidermální a prorůstají až k vrstvám subepidermálním. Zde táhnou se po vnitřních a postranních stěnách buněk epidermálních, tak že tyto jsou jimi všestranně obklopeny. Tím jest ovšem plášť náležitě upevněn a styk vláken s pletivy kořenovými skutečně intimní. Toto zařízení nemá pouze význam mechanický, ono umožňuje i snazší dodávání potravy a vody, v níž jsou rozpuštěny soli anorganické.
Vylíčené poměry mykorhizy ektotrofické mají zvláštní následek, který ostatně byl pozorován i v některých případech formy endotrofické: totiž značnou redukci kořenové čepičky a úplné potlačení kořenového vlášení. Zde jest již fysicky nemožno, aby se vlášení vyvinulo, ježto celý povrch, který vlášení vyhání, jest těsně obemknut pláštěm. Rovněž čepička je značně redukována. Bývá vyvinuta co jedna řada buněk, zřídka jen se stopami řady druhé. Hojnější vývoj je znemožněn týmiž příčinami jako u kořenového vlášení. Ostatně také biologický význam její tu ustupuje do pozadí. Má-li za úkol chrániti vegetační vrchol, který pod zemí musí vykonávati obtížné pohyby a přemáhati značné překážky tvrdého substrátu, tedy jest zde úplně zbytečná, ježto pletivo pláště ji nahradí úplně. Nedostatek funkce rozhodoval asi též při kořenovém vlášení: houbová vlákna osvědčila se patrně lépe a tudíž převzala i úlohu jeho.
Vlákna myceliová tu nevrůstají tedy do baněk, nýbrž jen intercellulárně prostupuji pletiva pokožková. Toliko v řídkých případech vysílají jednotlivé rhizoidovité výběžky do obsahu buněčného. Dále vysvítá z poměrů daných, že kořen nemůže z půdy ničeho přijmouti, co by neprošlo vlákny plášťovými. Plášť může býti na povrchu více méně hladký; zpravidla však vycházejí z něho buďco jen jednotlivá nebo v provazce spojená vlákna hyfová a prorůstají okolním substrátem, při čemž se chovají zcela podobně jako vakovité buňky kořenového vlášení. Vidíme tedy, že i v této okolnosti přejala hyfová vlákna úlohu kořenového vlášení.
l* XXIX. ﻿Konečné zbývá ještě zmíniti se   o osudu   ektotrofické mykorhizy.   Je známo,   že rostliny   po několika   létech   odvrhují   ssací   kořínky, jednak že dlouhotrvalou funkcí pletivo  jejich se   opotřebovalo   a stalo nezpůsobilým, jednak že ve svém okolí vyssálo živné látky, pokud jeho schopnostem jsou přístupny. Totéž stává se i s kořínky, jež fungují pomocí houbových vláken; odpadnuvše   od rostliny hynou a pomáhají rozmnožovati   humusový obsah půdy.   Na jiných místech   mezitím rostlina vytvořila hojně jiných mladých mykorhiz, jimiž pak opět po jistou dobu   pracuje.  — Je-li to kořen, který tloustne a v perikambiu   tvoří   vrstvy  korkové,   tedy   čeká   mykorhizu   podobný osud. Když nadejde dělení perikambia   tangentialními přehrádkami, odpadne primární kůra i epidermis a s nimi hyne i mykorhiza.   Někdy se ovšem rostlině nepodaří takto úplně se zbýti vláken houbových a vnikla-li tato do centrální části kořene,   pak nabývají  již škodlivé   povahy parasita. (B run s: Beitrag zuř Kenntniss der Gattung Polyssacum, Flora 1894, a j.) Endotrofická mykorhiza u některých Orchideí jest dávno známa.   Již r.  1877 proslovil Pfeffer (Landwirth. Jahrb.) některé pravděpodobné domněnky o jejím fysiologickém významu.   Důkladná studia provedl tu opět Frank   (Ber.   d. d. bot. Ges.  1887. a Lehrb.   der Bot.   1892.).   V tomto případě   neusazují   se   hyfová   vlákna   vůbec   na povrchu   ssacího   kořínku, nýbrž vnikají až do hlubších vrstev primární kůry,   kde již sousedí s centrálním svazkem. Zde vyvíjejí se hojně a utvoří uzlovitá pletiva, jež dutinu buněk více méně vyplňují. Jednotlivé buňky jsou však ve vzájemném styku. Bedlivým pozorováním   se   zjistilo,   že jemná   vlákna   vycházejí   stěnou   do buněk sousedních. Tento tvar mykorhizy má však také svůj vzrůst.  Vegetační   vrchol   kořínku   roste   a nedaleko   za ním ve vnitřních  vrstvách pri-mérní  kůry   postupuje   stejným   krokem   i   mycelium   houbové.   Jednotlivá vlákna vystupují z uzlů starších buněk a postupují za vegetačním vrcholem do buněk mladších, kde se vyvíjejí v podobné uzlovité tvary. Avšak houba neobmezuje se pouze na tyto vnitřní vrstvy, nýbrž vysílá jednotlivá vlákna do vrstev subepidermálních, ba dokonce i na venek.
Mezi plasmatickým obsahem, jádrem a vlákny panuje (podle údajů Frankových) velmi dobrá shoda, jak možno souditi již z té okolnosti, že jádro po celou dobu, co mykorhiza existuje, nejeví ani nejmenší stopy degenerace a jest nanejvýš jen poněkud hypertrofické. Zajímavo jest, že se zde vj^víjí nezřídka kořenové vlášení. Někdy jest ovšem více méně redukováno. Z té okolnosti možno soudit, že fysiologický význam endo-trofické mykorhizy spočívá v něčem jiném než u ektotrofické. Jest patrno, že se tu pokožka též zúčastní přijímání potravy, třeba že ve většině případů jednotlivá hyfová vlákna vynikala až do samého živného prostředí. Jest tu však více méně normální vlášení, kterému patrně připadá jako všude jinde úkol přijímati potravu. Proto vyslovil Frank dokonce domněnku, že tu možno pokládati vlákna aspoň v jisté době za parasitická. Jiné vysvětlení mohlo by se hledati v umístění mykorhizy. Sousedí s centrálním kořenem, který obkličuje kolem do kola. Tudíž musí všecky výživné látky
XXIX. ﻿ouňkami epidermálními přijaté prostupovati onou vrstvou, kde se nalézají noubová vlákna. A tu možno, že právě v tom prostupování látek záleží i význam tohoto druhu endotrofické mykorhizy. Snad při tom potrava přijatá z půdy podléhá jisté výhodné chemické proměně, čímž by ovšem význam mykorhizy byl pro rostlinu nemalý. I tuto domněnku vyslovil F r a n k.
Zvláštního rázu nabývá tento případ symbiosy tím, že ve starších buňkách kořenových rostlina vlákna houbová vyssaje a jich bílkovinných látek sama se zmocní. To bylo pozorováno u některých druhů (ku př. Orchis latifolia a j.). V mladších partiích vlákna myceliová živě se barví některými barvivy pro bílkoviny charakteristickými, ku př. anilinovou modří. Vlákna ve starších buňkách nereagují však na tato barviva. Takovým buňkám říká Frank »Pilzfa llen«.
Jeho žák Schlicht (Beitráge zuř Kenntniss der Verbreitung und Bedeutung der Mykorhiza 1889.) popsal podobnou endotrofickou myko-rhizu v primérní kůře ssacích kořínků nejrůznějších rostlin jedno- i dvoj-děložných. U všech zde pozorovaných druhů bylo vyvinuto zcela normální kořenové vlášení, které také normálně fungovalo.
Jiného druhu endotrofickou mykorhizu objevil Frank (Ber. d. deutsch. botan. Ges. 1887.) u Ericaceí, Epacridaceí a Empetraceí. Zde sídlí myce-lium v epidermálních buňkách, které jsou tu poměrně veliké, nikoliv však hypertrofické. Jednotlivá vlákna vystupují na venek; pláště však žádného netvoří. Rovněž tu není kořenového vlášení na rozdíl od případu předchozího. Primérní kůra je velmi nepatrná, sestává totiž z jediné vrstvy buněk, za níž ihned leží centrální svazek kořene.
To byly by hlavní tvary mykorhizy. Ovšem že jest ještě více jiných případů, jež povahou svou jsou příbuzné, fysiologicky mají význam více méně stejný, které však se stanoviska morfologického nemůžeme zařaditi do pojmu mykorhizy. V mykorhize totiž všecky součástky, mimo později tam vniklá vlákna houbová, jsou normálně embryonálně založeny. Naproti tomu v některých jiných případech nastává s vniknutím tajnosnubné strany, která patrně dráždí hostinnou rostlinu, hojné bujení, jež vede k novotvarům. Pro takové případy utvořen tedy název nový a sice: mycodomatium. Mykodomatie nalézáme zejména u olší, Elaeagnaceí, Myricaceí a Legu-minos. První, kdo zvláštní tyto útvary studoval, byl Woronin (Mém. de 1'acad. děs se. de St. Pét. 1866). Tento pozoroval jen hotová stadia útvaru, kdežto vývoj jeho byl mu neznám, přece však poznal již tehdáž houbovou povahu parasita bujení způsobujícího. Jeho úsudek měl stoupence i v pozdějších badatelích, kteří jeho nálezy potvrzovali. Byl to Brunchorst tUnters. aus dem bot. Inst. Túbingen 1886) a M 6 11 ér (Ber. d. deutsch. bot. Ges. 1885), který se dokonce domníval, že nalezl spory oním houbovým pletivem v buňkách vytvořené. Frank (Ber. d. deutsch. bot. Ges. 1887) dokazuje nemožnosti takového náhledu. Poukazuje na nápadnou podobnost' hlízek těchto s hlízkami Leguminos, přes to, že některé detaily mikrosko-
XXIX. ﻿pické se neshodují. Naproti tomu později (1. c. 1889 a Lchrb. der Botanik), když vše podrobil novému důkladnému studiu, dává za pravdu vývodům obou dříve jmenovaných autorů, jichž náhledy se nyní všeobecně uznávají. Ve starších buňkách bylo pozorováno, podobně jako u Orchidaceí, že rostlina vyssaje obsah pletiva houbového, které i jinak ostatními vlastnostmi jeví dosti podobností s poměry endotrofické mykorhizy u Orchidaceí.— Mykodomatie u Elaeagnaceí studoval poprvé W a r m i n g. Hlízky Leguminos a jejich význam byl studován četnými botaniky, ježto však jejich poměry morfologické jsou značně rozdílné od mykorhiz vůbec, tedy nebudu se o nich šíře rozepisovati. Pokud toho bude třeba, učiním o nich zmínku příležitostně.
ÍÍ.
V celé rozsáhlé literatuře o mykorhize, pokud mi byla přístupna, nenalezl jsem práce, která by činila delší zmínku o Pirolách. Je to tím podivnější, ježto tak mnozí badatelé zkoumali právě rostliny Pirolám nejbližší (jako Monotropa hypopitys a celé čeledi Ericaceae a Vacciniaceae, jimž dostalo se důkladného zpracování od Franka). Nalezl jsem toliko dvě krátké poznámky, z nichž zvláště jedna jest zajímavá a charakteristická pro povahu věci. Kerner byl první, který o Pirolách praví, že mají též plášť z hyfových vláken. Avšak to, co o nich zpravuje (Sitzungsb. der Wiener Akad. d. Wiss. 1886), jest příliš stručné a nedostatečné, než aby vystihovalo pravou podstatu věci. Pravíť o Pirolaceích, Ericaceích a Vacciniaceích: »Die Wurzelhaare werden bei allen diesen Pííanzen durch einen Mantel aus Mycelfáden ersetzt.« Z toho patrno, že zmíněné čeledi zkoumal jenom zběžně. Naproti tomu Frank, který rok nato publikoval delší práci o obou posléze jmenovaných čeledích (1. c. 1887), tvrdí ve zvláštní poznámce o Pirolách pravý opak. Obrací se proti Kcrnerovi a praví: »Die kurze Bemerkung (která byla výše doslovně uvedena) zeigt, dass Kerner das VVesen der Sache nicht erkannte. Wenn man auť be-liebigen Pflanzenwurzeln aus Waldhumus, der gewóhnlich voň Mycelfáden durch\vuchert ist, Mycelfáden hinkriechen sieht, so ist das natiirlich noch keine Mykorhiza. Uebrigens hábe ich an Pirola-Arten bis jetzt bestimmt noch nie Mykorhizabildung gefunden.« - - Obě poznámky jsou rozhodně zajímavé naprostým opakem toho, co tvrdí. Nedá se však mysliti, že by Frank byl neviděl právě ten zjev u Pirol, kterému věnoval velikou čásť svého života a s druhé strany jest jisto, že Kerner o v a poznámka se zakládá na pravdě. Možno však oběma dáti za pravdu, což vyplývá z povahy mykorhizy samé. Jak Ho vel ér (Ueber die Verwertung děs Humus bei der Ernáhrung der chlorophyllfíihrenden Pflanzen 1892) ukázal, mají mnohé rostliny schopnost' v příhodné půdě vytvořiti mykorhizu, v jiných okolnostech ale dobývati samy potravu pomocí kořenového vlášení, ktero
XXIX. ﻿se v tom případě vyvine zcela normálně: »Dass ich Wurzeln verpilzt fand, welchc voň Letzteren (Frank, Schlicht) als pilzfrei befunden wurden und umgekchrt, bedarf keiner besonderen Erwáhnung, dá die Mykorhizen nicht an bestimmte Pflanzenfamilien gebunden sind, sondern die Verpilzung haupt-sáchlich voň der Bodenbeschaťfenheit abhángt.« - - A v našem případě je podobná možnost'. Kdežto Piroly obyčejně mykorhizy mají, jest docela po-chopitelno, že ony specie, jež prohlížel F r a n k. byly s normálními kořínky a měly vyvinuté vlášení, neboť to může býti pouze zvláštností krajiny, z níž ony druhy pocházely. — Jiného dokladu jsern pro Pirolu v literatuře nenalezl. Soukromě toliko sdělil mi p. Dr. Němec, assistent ústavu, že prof. Stáhl na Jenenské universitě současně zabývá se studiem mykorhizy u některých druhů Pirol. Avšak o hlízkách na koříncích hruštičky okrouhlolisté nevěděl. Mimo to jeho studium vztahuje se pouze k fysio-logickému významu této mykorhizy, kdežto poměry anatomické ponechává úplně stranou.
Pirola rotundifolia roste roztroušeně v našich lesích hlavně na místech stinných v půdě humusové. Má přízemní, poměrně dosti veliké okrouhlé listy dlouhými řapíky přisedlé na spodní části lodyhy. Lodyhy samy pak vyrůstají z oddenku, který v půdě se hojně rozvětvuje a zachovává více méně polohu vodorovnou. Lodyhy květní s listy vyrážejí na konci těchto větví rhizomových. Proto bývají tyto rostliny nahloučeny zpravidla na některém místě zvláště výhodném ve větším množství. Pokud jsem to mohl sledovati, zdá se mi, že všecky rostliny takové skupiny jsou spojeny jedním a týmž rhizomem hojně rozvětveným. Rhizom nese od místa k místu tmavohnědé šupinky, které se nápadně odrážejí od jeho bílého povrchu. Nové větve vznikají vždycky v paždí takové šupinky, tak že se můžeme snadno přesvědčiti o tom, která osa je starší, třeba že šupinka později odpadá. vStopa její zůstává patrná. Z rhizomu pak vynikají tu a tam vedlejší kořínky, a sice vždycky jen jediný, který se pak více méně blízko nad svým vznikem začíná hojně rozvětvovati, jak ukazuje obr. 1. Někdy vycházejí postranní větve při samém povrchu oddenku, tak že se zdá, jako by v tom místě najednou více kořínků vyrůstalo. Odstraníme-li však šupinku a zkoumáme bedlivěji, najdeme snadno společnou osu, z níž teprve tyto větve se oddělují.
Pokud se týče postavení kořínků vzhledem k ose oddenkové, z níž vynikají, shledal jsem vůbec tři případy: 1. V paždí šupinky vyrůstá postranní větev oddenku a v paždí této teprve kořínek. 2. Na povrchu oddenku jsou někdy malé hrbolky, jež nesou šupinku a v paždí těchto hrbolků vyrůstá kořínek. Tento případ vlastně je týž jako první. Ony malé hrbolky jsou počátky nových větví oddenkových vyrostlé v paždí té šupinky, jež je posunuta poněkud výše, tak že se zdá, jako by vyrůstala teprve na hrbolků. 3. Kořínky vyrůstají prostě v paždí šupinek. — Docela tytéž poměry jeví též Pirola minor. Oddenek se tu rozvětvuje hojně a nese od místa k místu, podobně jako v případě předešlém, šupinky, které však zde
XXIX. ﻿jsou nepatrné a nenápadné. Jsou barvy úplně bílé, a od širší base sužují se šídlovitě ve špičku, kdežto u hruštičky okrouhlolisté mají tvar vejčitý a na konci vybíhají jen v malou špičku. Co se týče kořínků, vybíhá též v určitém místě jen jeden relativně hlavní, jenž se pak hojně rozvětvuje. I zde mohl jsem konstatovati výše uvedené tři případy, jak ukazuje obr 3.
Lépe dají se tyto poměry studovati na podélných řezech příslušným místem. Obr. 4. znázorňuje nám případ první u hruštičky menší (P. minor).*) a jest osa oddenku, z níž se odvětvuje nová osa b. Primární kůra oddenku, jež leží mezi vrstvou epidermální a svazky cévními, jest mnohovrstevná a sestává z parenchymu poněkud protáhlého ve směru longitudinálním. Při větším zvětšení poznali bychom, že buňky jeho chovají malá škrobová zrnka, o čemž se můžeme snadno přesvědčiti jodovou reakcí. Střed oddenku zaujímá dutý válec svazků cévních, vyplněný uvnitř pletivem dřeňovým. Již při malém zvětšení rozeznáme snadno vrstvu lýkovou zevně ležící a užší. Na praeparatech jodglycerinových jest tato vrstva nezbarvena nebo nese jen slabounký nádech. Vnitřní širší vrstvu tvoří xylem, na praeparatech těchto žlutě až žlutohnědě zbarvený. Mezi phloěmem a xylemem leží úzká vrstvička kambiální, úplně světlá, avšak při malém zvětšení sotva patrná. Při větším zvětšení rozeznáme snadno ve phloěmu lýkový paren-chym a síťkovice s perforovanými přehrádkami. Xylem sestává z parenchymu a tracheid spirálně ztlustlých. Dokonalých cév tu vůbec není. Střed oddenku zaujímá dřeň, podobně jako buňky primérní kůry hojně zrnek škrobových obsahující. Po straně vychází z něho větev b, již spatřujeme v paždí šupinky š. Z původní osy oddělují se svazky cévní, jež tvoří podobný dutý válec a vcházejí do nové větve. Konečně v úhlu mezi oběma osami oddenkovými vystupuje kořínek a sice, jak snadno můžeme konstatovati, jediná osa. Jest endogenně založen jako všecky vedlejší kořeny. Xylemu a phloému tu nerozeznáme, ježto svazek cévní zaujímá jak známo střed kořene a obě části střídavě jsou sestaveny v pořádku radiálním. Větším zvětšením rozeznáme snadno tytéž elementy jako dříve, jen uspořádání jest rozdílné.
Zcela podobně vypadá průřez podélný v případě druhém, jenže větev /> jest velmi krátká, ačkoliv stejně mohutná jako v případě prvním, tak že daleko předstihuje silou svojí kořínek.
Zajímavý však je případ třetí. Makroskopicky se zdá, jak jsem výše uvedl, že v paždí šupinky vyniká pouze kořínek. Na podélném průřezu přesvědčíme se o něčem jiném. Jak nám ukazuje obr. 5., nalézá se v paždí šupinky docela nepatrný výhonek, do něhož vstupuje svazek cévní. Celá podoba jeho svědčí o tom, že to jest vedlejší osa, která zakrněla a dále neroste. Podle uspořádání svazků cévních poznáváme v tom útvaru zakrnělou
*) Obrázky 4. a 5. jsou dělány podle hruštičky menši, ježto když jsem je kreslil, nebylo mi možno dostati materiál od hruštičky okrouhlolisté. Pomčry však jsou úplně stejné a proto to na věci ničeho nemění.
XXIX. ﻿větev oddenkovou, jež vyrostla v paždí šupinky, jako v obou předešlých případech, avšak nevyvinula se. V paždí této zakrnělé osy vyrůstá pak docela normální kořínek, který tu značně převyšuje svou mohutností zakrnělou větev oddenkovou. —• Z počátku domníval jsem se, že tento případ je ojedinělý. I zkoumal jsem více rníst a ve všech těch případech, které jsem prohlížel, dostal jsem obraz stejný. Zdá se tedy, že je tu co činiti s poměry konstantními. Neměl jsem ovšem tolik materiálu, abych mohl s naprostou jistotou tvrdit, že to je v každém případě takové, avšak tolik mohu přece říci, že asi ve většině případů tomu tak bude. Z toho můžeme souditi, že se v paždí šupinky vždy zakládá též nová větev rhizomu, která se pak za příznivých okolností vyvine anebo z neznámých příčin zakrní. Možno též, že by se nalezly případy, kde je vývoj vedlejší osy ještě více redukován. Z toho vidno, že všecky tři výše uvedené případy nejsou vlastně podstatně rozdílné, že tu jest rozdíl pouze stupňový v různém vývinu nové větve rhizo-mové spočívající.
Na příčném průřezu v místě, kde kořínek vychází z oddenku (obr. 6.), vidíme opět mnohovrstevnou kůru primérní, vrstvu lýkovou, úzký pruh kambiální a konečně vrstvu dřevní, která jest velmi pravidelně uspořádána. Širší tracheidy tvoří radiální řady; v těchto řadách tracheidových nalézáme jen málo buněk úzkých, parenchymatických. S nimi pak střídají se jiné •vady, jež sestávají z buněk parenchymatických. Tímto svým uspořádáním je dřevní část' na první pohled velice nápadná. Střed zaujímá dřeň. Na jedné straně vidíme, jak tracheidy se vyšinují ze své kolmé polohy a vcházejí vodorovně do kořínku, jenž tu vyniká. Totéž činí vrstva lýková.
Dosud líčené poměry jsou u obou specií stejné, rozdíl je toliko v tracheidách, které u hruštičky okrouhlolisté jsou spirálovitě, u hruštičky menší schodovitě ztlustlé.
Kořínky jsou hojně rozvětveny (obr. 1.). Větvení nejde ovšem do stupňů příliš vysokých. Vytvoří se tu větší nebo menší počet souřadných a podřadných os, které jsou dosti dlouhé. Z nich pak po straně vyniká značný počet větévek kratších, obyčejně jednoduchých, řidčeji ještě rozvětvených. Těchto krátkých postranních větévek je poměrně více než shledáváme na normálních kořenech rostlin. Hojnější rozvětvování v postranní krátké větévky není u rostlin, jež mají mykorhizu, ničím neobyčejným. Je to právě normální tvar, jakým se mykorhiza projevuje a liší od kořínků, jež nežijí v symbiose s houbovými vlákny. Frank, který to poznal u Co-nifer a Cupulifer poprvé, nazývá to »korallenáhnliche Wucherungen«. Mykorhiza má vůbec volnější vzrůst než kořeny normální, za to však jeví velikou náklonnost! k hojnému rozvětvování. V bezprostřední blízkosti za vegetačním vrcholem počíná se osa rozvětvovati a to v krátkých mezerách. V našem případě není toto rozvětvování se nikterak nápadným. Tyto krátké postranní větévky však naduřují v hlízky, které se liší temnější barvou od ostatních partií, a které nám představují právě sídlo houbového mycelia. Hlízky tyto mají celkem tvar kyjovitý. Počínaje od base, rozšiřuje se
XXIX. ﻿10
taková větévka ponenáhlu, až dosáhne určité šířky, která se rovná asi trojnásobnému průměru neztlustlé části osy. Tuto šířku podrží po jistou délku a pak náhle se zužuje xase v normální osu, jež vybíhá ve vegetační vrchol. Nalezl jsem však též hlízky, které končily tupě, kde žádný vegetační vrchol nebyl patrný. V takových případech zasáhla houbová vlákna i vegetační vrchol. Obyčejně jsou tyto útvary jednoduché, avšak jednotlivě možno nalézti i hlízky rozvětvené (obr. 2.). Případ takový nastává, když naduří nejenom krátké ssací kořínky, nýbrž i osa, z níž tyto se odvětvují anebo je-li takový postranní kořínek ještě rozvětven. Povrch hlízek jeví se při lupovém zvětšení jemné bradavkovitým. Vedle nápadných hlízek spatřujeme kořínky, jichž naduření je sotva patrné a konečně také kořínky docela normální co do tlouštky, kterých je veliká menšina, které však na rozdíl od normálních kořínků rostlin samostatně se živících nemají žádného kořenového vlášení.
U hruštičky menší není takových útvarů vůbec. Zde mají kořeny onen známý korálovitý vzhled (obr. 3.). Jeví také poměrně hojnější počet krátkých postranních kořínků ssacích, které jsou sice poněkud tlustší než normálně, avšak naprosto ne nápadně. Konečky jejich jsou načernalé.
Hlízky hruštičky okr o u h l o l i sté liší se již takto makroskopicky od hlízek Leguminos. Že nemají nic společného, to poznáme při prozkoumání anatomickém. Jeť zde mykorhiza, kdežto Leguminosy se vyznačují mykodomatiemi, t. j. novotvary, které již zevně dělají dojem boulí násilně z pletiva vyniklých; naproti tomu zde vidíme, jak osa zcela plynule přechází ve hlízku.
Na příčném řezu poznáme ihned celou povahu hlízek (obr. 8.). Jest tu nápadný především temnější dutý válec, který obklopuje světlejší centrum celého pletiva; šířka tohoto dutého válce obnáší asi V^ průměru hlízky, Ona temnější čásť sestává jedině z buněk epidermálních, kdežto zbývající vnitřní část pletiva obsahuje primérní kůru a vlastní střed kořene, totix centrální svazek jeho. Na první pohled upomíná tento příčný řez na myko-rhizu Ér i c ač eí, jak ji vyobrazuje Frank, s tím toliko rozdílem, že tam není žádných hlízek, že týž obraz dostaneme na příčném řezu kterýmkoliv místem kořínku. Tento má makroskopicky tvar protáhlých, teninkých a jen málo rozvětvených nitek; na příčném řezu při větším zvětšení dá se snadno rozeznati střední partie pletiva, která jest velice nepatrná a sestává z malého počtu drobných buněk. Ježto však primérní kůra též je velmi nepatrná a sestává toliko z jedné vrstvy malých buněk, jeví se buňky epidermální poměrně velikými. Jich velikost1 je tu normální, jsou celkem isodiametrické a na periferii kořínku jest jich jen několik. U hruštičky okrou h lolisté jsou buňky epidermální mnohem četnější, bývá jich 30 až 40 a jsou nápadně protáhlé ve směru radiálním. Mají celkem pravidelný geometrický tvar, jak přirozeno ze vzájemné jich polohy; jsou podobny radiálním výsekům dutého válce, tak že zevní stěna každé buňky má se ku vnitřní v tom poměru jako jejich vzdálenosti od středu. Někdy však
XXIX. ﻿11
spatříme mezi takovými buňkami, jež mají tvar zkomoleného jehlanu, ohraničeného ovšem nahoře i dole stěnou sférickou, buňky kratší, po případě stejně dlouhé, avšak ve špičku vybíhající a jako klín do pletiva vražené Takové buňky nenáležejí do téže vrstvy, kterou stihl řez, nýbrž do vrstvy buďto spodnější nebo svrchnější. Buňky epidermální mají totiž, jak možno konstatovati na průřezu tangentiálním (obr. 9.), tvar celkem šestiboký, což pochází od těsného spojení jejich. Zasahuje-li tedy spodní hrana některé buňky hlouběji nebo svrchní výše než hrany ostatních sousedních buněk, a jde-li právě takovým místem řez, pak se jeví ona spolu zasažená část' buňky výše nebo níže položené jako zmíněné užší klínovité elementy. Podobné klínovité buňky spatřujeme též na řezech, které nejsou přesně příčné, nýbrž jdou poněkud na šikmo. Lumen epidermálních buněk je hojně vyplněno hyfovými vlákny a sice tou měrou, že nic jiného v nich vůbec nerozeznáme. Máme tu tedy mykorhizu endotrofickou toho způsobu jako u Ericaceí, ježto mycelium houbové nesídlí v primérní kůře, nýbrž v pokožce. Přes to ale nese celý povrch hlízek zevní plášť (obr. 8. />) spletený z myceliových vláken téhož tvaru, jako je pozorujeme uvnitř buněk. Plášť tento má ve starších stadiích, kde je dokonale vyvinut, podobu pseudo-parenchymatickou, jako plášť, jímž se vyznačuje ektotrofická mykorhiza u Cupulifer a Conifer. U Ericaceí takového pláště není; tam vystupují sice vlákna na povrch a tvoří někdy i dosti husté pletivo, avšak případ ten jest jen nahodilý a celkem řídký, tak že Frank tomuto zevnímu pletivu nepřikládá ani žádné důležitosti. — S tou okolností, že je tu zevní plášť, souvisí ovšem úplné zatlačení kořenového vlášení, jako ve všech případech mykorhizy ektotrofické a endotrofické toho způsobu, jako ji shledáváme u Ericaceí, kde totiž vlákna myceliová sídlí uvnitř buněk epidermálních.
Mezi pláštěm a vnitřním hustým pletivem v buňkách jest pak hojná kommunikace pomocí hyfových vláken, která prostupují v největší míře radiální stěny buněk epidermálních. Spojení však není zjednáno pouze těmi vlákny, jež prorůstají stěnami, často můžeme sledovati, že jednotlivá vlákna i celé svazečky jich vynikají přímo zevní stěnou do pláště (obr. 10.). Jak patrno, máme tu nový druh mykorhizy, jakési sloučení mykorhizy endotrofické a ektotrofické, které je spojeno s nápadnou a jak později upozorním, také chorobnou hypertrofií buněk epidermálních. Neboť to, co zevně se jeví zdánlivě jako hlízky, není ničím jiným, než částí kořínku, kde buňky pokožkové jsou tak neobyčejně vyvinuty jako to ukazuje obr. 8., který podává právě příčný řez takovou hlízkou.
Nejzevnější vrstva primérní kůry jest velmi úzká (obr. 8.). Na praepa-rátech přebarvených parakarminem jevila se poněkud nazelenalou. Má hustý zrnitý obsah, tak že jen s tíží mohl jsem rozeznati, že mám před -sebou vrstvu z buněk sestávající. Na takových řezech, kde byl obsah poněkud řidší, rozpoznal jsem jednotlivé buňky, které jsou oproti ostatním buňkám primérní kůry značně menší a tvaru velice nepravidelného, laloč-natého. Laloky svými vnikají nezřídka i mezi stěny buněk epidermálních.
XXIX. ﻿12
Jaký význam by mohla míti, o tom těžko soudit při pouhém pozorování anatomickém. Ostatně se zmíním o ní ještě později. — Vnitřní část' pletiva nejeví již žádných zvláštností. Jsou tu tedy ostatní vrstvy primérní kůry a centrální svazek kořenový, který však je nepatrný a málo vyvinut. Nápadnými byly mi toliko jednotlivé buňky, jichž silně hnědožluté stěny značně lišily se od jemného růžového nádechu ostatních blan buněčných. (Praeparaty byly totiž jen slabě zbarveny parakarminein.) Byly to buňky parenchymatické se stěnami poměrně tlustšími, které se vyznačovaly dvůrka-tými kanálky, byly roztroušeny jednotlivě v primérní kůře a často též seskupeny kolem svazku cévního. (Vidíme je na obr. 8., kde jsou stěny jejich vyznačeny dvojí konturou.)
Veškerá pletiva těchto hlízek obsahují hojně třísloviny, která se na praeparatech konservovaných ve směsi chromooctové srazila v četných drobných a větších kuličkách. To ostatně je známo o rostlinách do této čeledi přináležejících. Možno tedy, že stěny oněch nápadných buněk jsou zvláště hojně tříslovinou proniklé, která jim pak na praeparatech konservovaných ve směsi chromooctové dodává nápadného zbarvení žlutohnědého.
Na podélném průřezu hlízkou konstatovali bychom, že tyto buňky jsou poněkud protáhlé ve směru longitudinálním a že též ojediněle se vyskytují. Zřídka tvoří jich více nad sebou souvislou řadu. V části svazkové můžeme pak pozorovati jednotlivé spirálovitě ztlustlé tracheidy.
Naproti tomu u hruštičky menší není hypertrofických buněk epi-dermálních, aniž oné zvláštní vrstvy subepidermální. V primérní kůře spatřil jsem vždy hojnost' zrnek škrobových. Myceliová vlákna vyplňují uzlovitými útvary epidermální buňky, tyto však nejsou nikdy tak přeplněny jako epi-clermální buňky v našem případě. Rovněž nespatřil jsem žádného hustého pletiva plášťového. Plášť tu sice je také vyvinut, avšak představuje nám docela řídké pletivo plstěnné.
III.
Nyní obraťme zřetel k tomu, jak od vegetačního vrcholu buňky epidermální ponenáhlu se vyvíjejí až k onomu stupni, na jakém je spatřujeme na hlízkách dospělých. (Obr. 8., 10., 11.) Na nejmladší části kořínku ssa-cího poblíže vegetačního vrcholu jsou epidermální buňky zcela krátké, normální, tak že radiální jejich osa o málo je delší než osa na ni kolmá (obr. 7., ep.). Na podélném řezu seznali bychom, jak se tyto buňky táhnou přes vegetační vrchol, který se ničím neliší co do struktury od vegetačních vrcholů normálních kořínků u jiných rostlin. Avšak čepička kořenová, která bývá na normálním kořínku velice dobře vyvinuta, zde je značně redukována. Na epidermální vrstvu totiž přiléhá jedna nebo dvě řady buněk čepičkových téže povahy jako za poměrů normálních. Zevní okraj tohoto zredukovaného útvaru nese zpravidla ještě zbytky odumřelých buněk čepičko-
XXIX. ﻿13
vých. - - Že u mykorhizy ektotrofické, kde zevní plášť se táhne též přes vegetační vrchol, jest čepička zakrnělá, to samo o sobě není ničím podivným. To vidíme na koříncích Cupnlifer, Betulaceí a Conifer a snadno si vysvětlíme »So verstándlich der Riickgang der Wurzelhaubenbildung in diesem Falle ist, dá durch das Vorhandensein děs Pilzmantels sowohl die ráumlichen Bedingungen fůr die Entwickelung der Haube beeintráchtigt als auch die Nothwendigkeit derselben wegen děs Ersatzes durch den Pilz-niantel vermindert erscheint, so interessant ist es doch zu sehen, wie trotz der Symbiose die ererbten histologischen Differenzirungen der Wurzel intact geblieben sind.« (Frank: Ber. d. d. bot. Ges. 1885.) Něco podobného, jako v našem případě, nalézá se též na vegetačním vrcholu u Ericaceí. Tam, dle Franka, čepička je redukována na několik málo buněk přes vrchol se táhnoucích. Mykorhiza Ericaceí jest endotrofická, jak již více-kráte bylo podotknuto, takže čepička kořenová nemá žádné fysické překážky jako v případech dříve uvedených. Mohla by se tedy docela volně, normálně vyvinouti. Ačkoliv se to neděje, není tento případ nepochopitelným a není třeba daleko chodit pro vysvětlení, které nám podává ta okolnost', že zde houbovým myceliem jsou zastiženy i ty epidermální buňky, které přikrývají vegetační vrchol. Poskytuje tedy pokožka sama dostatečnou ochranu vegetačnímu vrcholu a jest pochopitelno, že čepička zůstává ve vývoji silně pozadu, ježto je zbytečná. Naproti tomu vegetační vrchol u hruštičky okrouhlolisté jest přikryt pouze normální pokožkou, nemá tudíž žádné zvláštní ochrany a přece nese čepičku značně redukovanou.
Tento případ, který se dle dosavadního předpokladu o funkci čepičky kořenové nedá vůbec vysvětliti, vnucuje nám pochybnosti ne-li o správnosti tedy aspoň o úplnosti výkladu. Dle dnešního názoru má se za to, že čepička kořenová má za úkol chrániti vegetační vrchol (jakožto místo, kde se nalézají nejmladší pletiva s .buňkami, jež mají schopnost' děliti se a tím umožňují veškerý další vzrůst kořínku, tak že na zachování a ochraně jejich rostlině musí záležeti) před možnými škodlivými vlivy zevními a před poraněním, které by ho mohlo stihnouti při pohybech jeho tvrdým substrátem, jímž prorůstá hledaje vhodná zřídla potravy. Výklad tento ovšem uspokojuje ve většině případů u rostlin: z některých jiných případů však je patrno, že nevyčerpává asi veškery funkce, které čepičce připadají a zdá se, že právě ona funkce, která se jí jako jediná vesměs připisuje, je snad funkcí vedlejší, akcessorickou a že hlavní význam její spočívá v něčem jiném. Nasvědčovalo by tomu alespoň několik okolností. Tak je známo, že vodní rostliny mají čepičku kořenovou. Vezmeme-li na příklad okřehek (Lemna), rostlinu v našich vodách velice hojnou, vidíme, že čepička je nápadně dokonale vyvinuta, že objímá pochvovitě i část kořínku pod vegetačním vrcholkem ležící, a přece kořínek není vydán žádným patrným překážkám, které by ho mohly poškoditi. Jet' krátký, rovný, ční zcela volné do vody, nedotýká se tudíž žádných tvrdých předmětů a nevykonává také
XXIX. ﻿14
pohybů tak nápadných a obtížných jako kořínky v půdě rostoucí. A přece nese čepičku poměrně tak velikou a vyvinutou. — Jiným dokladem jsou pozorování, která učinil Němec (Cytologická pozorování na vegetačních vrcholech rostlin, 1897.) On pozoroval totiž na vegetačních vrcholech kořínků u některých rostlin, že právě ona partie pletiva, kde se buněčné řady, jež jsou velice nápadné svým pravidelným uspořádáním v mladších částech pletiv kořenových, sbíhají jako v ohnisku, nesestává, jak se za to theoreticky mělo, z buněk mladistvých a dělení schopných, nýbrž z buněk starších a větších, jichž obsah chová často vakuoly anebo je dokonce i odumřelý. Vlastní pak pletivo, které se dělí a umožňuj-e vzrůst kořínku, leží teprve pod touto partií do vnitř posunuto. Kdyby se tedy jednalo při čepičce o pouhou ochranu vegetačního vrcholu, byla by také v těchto případech zbytečná, ježto by ji ona zmíněná partie pletiva nedělícího se a vně od vegetačního vrcholu ležícího úplně v této funkci zastoupila, a byla by také tak redukována jako v oněch případech, o nichž byla výše učiněna zmínka. — Konečně náš případ nutí k podobnému úsudku, ačkoliv negativně. Kdyby se jednalo při čepičce především o ochranu vlastního vegetačního vrcholu, nebyla by zde možná redukce, ježto kořínek není ničím chráněn. A ježto právě za těchto poměrů redukce nastupuje, zdá se, že je v souvislosti se symbiosou vláken houbových a pletiv kořenových. Jest pravděpodobné, že jí připadá jakási funkce při zjednávání potravy, že má tedy také význam fysiologický vedle onoho mechanického. A jest možno, že na onu funkci fysiologickou připadá větší váha než na onu mechanickou, jak aspoň uvedené případy zdají se tomu nasvědčovati.
Dle povšechného dojmu zdá se, že již nejmladší část' pletiva kořenového na vegetačním vrcholu podléhá u hruštičky okrouhlolisté vnitřním vlivům spojeným se symbiosou. Byloť mi také již to nápadno, že na všech praeparátech z vegetačního vrcholu, které byly probarveny parakarmi něm, vždycky i buňky čepičkové i epidermální zůstaly nezbarveny. Oboje měly barvu světle žlutou nebo též trochu zazelenalou, kdežto je známo, že všecka mladá pletiva meristematická se zbarví stejnoměrně. — Vnitřní část pletiva dobře jeví differenciaci v periblém, z něhož se dále vyvíjí primem i kůra, a v plérom, jenž je základem pozdějšího centrálního svazku (Obr. /.). Plasmatický obsah v buňkách těchto pletiv byl slaběji nachový, kdežto jádra měla zbarvení temnější. Na svých praeparátech nenalezl jsem ani jediné karyokinetické figury na vegetačním vrcholu. Zjev ten není třeba tak vykládati, jakoby takový vegetační vrchol pod hlízkou již neměl schopnost1 dále růsti. Tomu odporuje ta okolnost', že v některých případech má kořínek pod hlízkou ještě značnou délku a normální šířku. (Obr. 2.)
Porovnáme-li obr. 7. s obr. 8. (oba jsou kresleny při témž zvětšení), vidíme, že centrální část' pléromová s periblémem na obr. 7. má jen o málo menší 'průměr než tatáž pletiva v pozdějším stadiu na obr. 8. Nebol v dalším vývoji vzrůstají jen buňky epidermální, kdežto vnitřní pletiva se
XXIX. ﻿15
jifferencují toliko v známé nám součástky, při čemž jim přibude jen nepatrně na šířce.
Nyní budeme sledovati, jak se chovají buňky epidermální během svého vývoje z tvaru normálního až k oné abnormní velikosti, která způsobuje že příslušná čásť kořínku nabývá tvaru hlízky. K tomu účelu jsou nejvýhodnější série příčných řezů. Buňky pokožkové počínají velmi záhy pod vegetačním vrcholem růsti ve směru radiálním. Vidíme spolu, že obsah jejich, který dosud vyplňoval celou vnitřní dutinu buňky, dostává světlé vakuoly, jichž počet vzrůstá v tom poměru, jak se buňky zveličují, tak že později, když buňka doznala značného zveličení, zaujímají tyto vakuoly většinu vnitřního prostoru. Plasma obkládá především jen periferii stěny buněčné a jádro. Vedle toho dají se pozorovati jemné provazce plasmati-ckého obsahu, napjaté mezi jednotlivými vakuolami, jak patrno k. př. z obr. 11.
Nyní vnucuje se nám otázka, jaké příčiny způsobují onen abnormální vývoj buněk epidermálních. Ježto počátek vzrůstu spadá do doby, kdy ještě nepozorujeme žádných myceliových vláken ani v obsahu buněčném ani ve stěnách, mohli bychom snadno býti nakloněni k tomu, předpokládati jakousi praedisposici v příslušných pletivech, způsobenou změněnými processy životními. Bylo by zcela přirozeno, kdyby ona symbiosa, která v této formě přechází s pokolení na pokolení, zanechala své stopy, jevící se v praedisposici účelné, neboť buňky epidermální patrně zvětšují své lumen, aby větší množství houbového mycelia mohlo dojíti v nich útulku. Avšak ta okolnost', že epidermální buňky některých kořínků zůstávají po celý život normálními, ježto ani později v nich žádných vláken nenalézáme, nutí nás k jinému názoru. Houbová vlákna, totiž pokud rostou, jsou neobyčejně teninká, tak že je třeba dosti silného zvětšení, aby sama o sobě byla pozorovatelna. Jest tudíž na snadě předpokládati přítomnost jejich v pletivu kořínků již v partiích, jež leží blízko pod samým vegetačním vrcholem, třeba že jich nemůžeme konstatovati. Neboť jsou-li rostoucí vlákna houbová sama o sobě dosti nesnadno viditelná, jest pochopitelno, že tím spíše unikají naší pozornosti, vrostou-li do stěny buněčné. Pak dá se snadno vysvětliti abnormální vzrůst buněk epidermálních; vlákna houbová totiž svými zvláštními processy životními dráždí je k bujení, které by za jiných podmínek vůbec nenadešlo. Vlákna prorůstají blanou buněčnou a objímají buňky, aniž by však vnikala hned do obsahu, což postačí již, aby způsobila hypertrofii. K tomu předpokladu nutí mne i ta okolnost', že prohlížeje série řezů z partie mezi vegetačním vrcholem a hlízkou, dosti záhy nalezl jsem ve stěnách buněk epidermálních, které ješti-ani konečné své velikosti nedosáhly, starší široká vlákna jak jsou později nejen ve stěnách nýbrž i v obsahu buněčném. Vlákna vykonávají tedy napřed jakousi přípravnou práci než vniknou dovnitř, aby se tu hojným vzrůstem vyvíjela. Mimo to na dvou místech zvláště příhodných viděl jsem ve stěnách buněk, jež dosud jenom nepatrně převyšovaly normální velikost', cosi podobného tcninkým vláknům myceliovým.
XXIX. ﻿16
Stěny buněk epidermálních na vegetačním vrcholu, pokud tyto zachovávají svou normální velikosť, jsou tenké jako spatřujeme vesměs u mladých buněk. Takto tenkými jeví se i později, dokud ještě buňky rostou a nejsou tak hojně a všestranně obklopeny hyfovými vlákny. Později však, kdy hyfová vlákna skrz na skrz prorostou stěny buněk a vnikají již také do obsahu buněčného, jeví se tyto stěny mnohem tlustšími než dříve. To dá se sledovati na všech starších stadiích. (Obr. 8., 9., 10., 11.) Výklad ovšem pro to podati je dosti nesnadno. Zdá se, že to má dvojí příčinu. Jednak, že v buňkách, které dosáhly konečné velikosti, jichž stěny tedy již nerostou do plochy, nastalo skutečné tloustnutí tím, že stavivo apposicí z plasmy periferii buňky obklopující na stěnu se přikládá, jednak v hyfo-vých vláknech samých. Jak bylo výše podotčeno, jsou rostoucí hyfová vlákna, která pronikají ve všech směrech stěny buněk epidermálních, velmi teninká. Proto také v této době nejsou ve stěnách patrná. Rostouce pro-vrtávají si ve hmotě stěny kanálky té šířky jako jsou sama široká. Později však tato vlákna houbová tloustnou, nabývají poměrně značného průměru, tak že jsou již při zvětšení dosti malém patrná. Ježto však leží v kanálcích, jež si provrtala v bláně buněčné, tedy musí tato, jsouc pružná, vzrůstu jejich povolovati, tak že lumen kanálku se zvětší a následkem toho stěna v tom místě zdánlivě rozšíří. Ježto pak takové kanálky s hyfovými vlákny všemi směry hustě pronikají stěny buněk epidermálních, stávají se tyto po celé délce zdánlivě tlustšími. Jak takové zdánlivé ztloustnutí blány buněčné si možno představiti, znázornil jsem schematicky na obr. 19. Případ a naznačuje blánu proniklou jen tenkými, mladými vlákny hyfovými. Když tato nabudou na šířce, stává se stěna širší, jak ukazuje případ b.
Prohlížeje praeparaty, všímal jsem si též, jak se chovají jádra během vývoje buněk epidermálních až do doby, kdy vlákna myceliová tou měrou se rozmohla v obsahu, že ničeho již není možno uvnitř rozeznati. Zmínil jsem se již dříve, že buňky epidermální, pokud ještě mají normální velikosť, nezbarvily se parakarminem, nýbrž podržely zvláštní světle žlutou barvu Jádra jejich byla též barvivem vůbec nedotknuta. Jsou poměrně dosti veliká a normálního kulovitého tvaru. Avšak s hypertrofií buněk nastupuje zároveň též hypertrofie jader. Mohl jsem zcela dobře sledovati, jak jim postupně přibývá na objemu. Při tom však zachovávala svůj pravidelný kulovitý tvar. Změnu pozoroval jsem toliko v tom, že později i stěny i cytoplasma i jádra buněk pokožkových přijala slabý nádech nachový, že tedy přece byla přístupna barvivu.
Ani v jediném případě nepodařilo se mi konstatovati krystalky v jádrech, jak u této čeledi hojně bylo pozorováno. Nukleoly jsou veliké a neustále obklopeny světlým dvůrkem, který v jádrech rostlin dvojděložných jest obyčejným. Podotknouti musím, že jsem toliko v nukleolech spatřil častěji cosi, co by se mohlo pokládati za malinké krystalky a co silně lámalo světlo. Alespoň, když jsem tubem pošinoval nahoru a dolů, změna
XXIX. ﻿17
světelného lomu dělala podobný dojem, jako když pozorujeme pod mikroskopem skutečné krystalky (obr.  13. a 14.).
Změnu ve tvaru jader mohl jsem konstatovati teprve tehdy, když vlákna hyfová již počala se objevovati v obsahu buněčném. Bylo záhy patrno, že jádra ztrácejí svůj kulovitý tvar a dostávají nepravidelnou podobu hrudovitou. (Obr. 13.) Co se týče nukleolů, ty jevily celkem týž tvar až do poslední chvíle, kdy jádra ještě mohla býti pozorována. V několika případech však přece shledal jsem všeliké nepravidelnosti, z nichž nejnápadnější hýla mi ona, kterou podává obr. 14. Nukleolus měl tvar lichoběžníka a sice velice ostře konturovaný. Zda-li však tyto nepravidelnosti nukleolů souvisejí s působením mycelia houbového v obsahu buněčném, nedá se rozhodnouti. Neboť nepravidelné nukleoly viděl jsem právě tak u kulovitých a zdeformovaných jader jako pravidelné a pak jsou celkem řidší.
V tom poměru, jak se mycelium rozmnožovalo v buňce, stoupaly i nepravidelnosti jader, která dostávala tvar více méně laločnatý. Velice častý byl případ, který je nakreslen na obr. 15. Zde leží totiž zdánlivě dvě jádra pod sebou; několikráte jsem spatřil dokonce i tři taková jádra, z nichž dvě byla z části přikryta hořením, nukleolem se vyznačujícím. Této zdánlivé mnohojadernosti porozumíme snadno, najdeme-li si místo, kde taková jádra leží v jiné poloze, jako nám podává obr. 16. Tu poznáme ihned, že máme před sebou pouze jedno silně laločnaté jádro. Lalok je tu nápadné veliký a jenom úzkým můstkem s ostatní hmotou jádra spojen. Taková rozvětvená jádra byla často pozorována v buňkách živočišných. — Poslední stadium jader, které jsem ještě mohl zastihnouti, bylo amoebovité (obr. 17. a 18.). Hmota jádra byla rozlezlá v podivné pseudopodiovité výběžky, jichž kontury stávaly se nejasnými a mizely mezi vlákny myceliovými. Tato obklopují je od počátku neb se nalézají aspoň v jejich bezprostřední blízkosti. V tomto posledním stadiu dělají jádra ten dojem, jakoby měla podlehnouti fragmentaci. Podobné amoebovité tvary pozoroval Němec (Ueber abnorme Kerntheilungen in der Wurzelspitze voň Allium Cepa 1898.) a sice v abnormální zóně na koříncích, ovšem v buňkách starších. Autor podotýká: »Es ist schwer zu sagen, ob man hier Anfangsstadien voň Kernfragmenta-tionen vor sich hat, oder ob es sich um blosse Unregelmássigkeiten handelt, die in álteren Zellen sehr háufig vorkommen.« — A dále: »Es ist sehr moglich, dass die amobenartige Gestalt der álteren Zellen der abnormen Zóně mit einer Kernfragmentation zusammenhángt.«
Podobně i zde je těžko rozhodnouti. Myslím však, že tu možno připustiti degeneraci jádra i ostatního obsahu, ježto později jest pletivo my-celiové v buňkách tak husté, že není již ani fysicky možno, aby v nich bylo jádro nebo něco jiného přítomno. Také na všech řezech vedených staršími partiemi hlízek nenalezl jsem v epidermálních buňkách dokonale myceliem vyplněných nikde ani stopy něčeho, co by mohlo na přítomnost' jader poukazovati. Z toho plyne pravděpodobná domněnka, že na hlízkách samých nemají již buňky epidermální jiného významu, než jen mechanický,
2 XXIX. ﻿18
aby chránily ve svém nitru houbové mycelium. Tím ovšem lišila by se endotrofická mykorhiza našeho případu značné od mykorhizy, již známe u Orchideí. Neboť tam prý podrží i cytoplasma i jádro svou normální funkci i povahu. Ba Frank dokonce se domnívá (I. c.), že popud k tomu, aby rostlina se zmocnila obsahu vláken, vychází od plasmatu a jádra samotných buněk, jež vlákna přechovávají. Avšak u endotrofické mykorhizy Eri-caceí, vyskytují se dle Franka též mnohé buňky pokožkové, které jsou podobně jako zde hojně vyplněny jemnými vlákny, tak že v nich není také ničeho rozeznati. Ovšem že o nějaké degeneraci jader, která by byla předcházela tomuto vyplnění, autor se nezmiňuje. Naopak praví, že mezi buňkami vyplněnými nalezl jednotlivé buňky prázdné neb jen málo vyplněné, v nichž mohl konstatovati plasmatický obsah s vakuolami a jádrem, ba i celé souvislé komplexy takových buněk.
Při této příležitosti podotýkám, že hypertrofická jádra nejsou zjevem neobyčejným a že byla již také pozorována v mykorhize a případech podobných. Tak F r a n k udává, že hypertrofie nadchází u Leguminos po infekci Rhizobiem a rovněž tak v mykorhize Orchideí v parenchymatických vnitřních vrstvách primární kůry. A S c h l i c h t (1. c.), který totéž pozoroval u Paris quadrifolia, praví: »VVie bei der Mykorhiza der Orchideen, beobachtet man auch hier, dass der Zellkern, der sehr gross isl, neben dem Pilzgewebe in der Zelle existiren kann.«
V žádném případě však neměla hypertrofie v zápětí degeneraci, jakou pozorujeme zde, naopak jádro fungovalo zcela normálně, jak vysvítá ze všech výše uvedených dokladů. — Rovněž abnormální vzrůst buněk epi-dermálních byl pozorován často v takových případech, kde houba nějaká vniká do pletiva, ovšem co škodlivý parasit, jako na př.: Exoascus aureus (Taphrina aurea) na spodní straně listů u černého topolu. Zde určité partie pokožkových buněk zachycené parasitem jsou protáhlé poněkud ve směru radiálním a velice ztlustlé. Jindy děje se takový vzrůst beze změny blány buněčné. To jsou ovšem případy, které musíme pokládati za chorobné a nahodilé. U hruštičky okrouhlolisté máme však co činiti s poměry konstantními, které vlastně dlužno počítati za normální. V symbiose toho druhu, jakou se jeví mykorhiza, jest mi dosud neznáma tak nápadná hypertrofie buněk epidermálních. Máme podobnou mykorhizu endotrofickou u Ericaceí a Vacciniaceí, kde mycelium houbové rovněž sídlí v buňkách pokožkových. Zde jsou ovšem tyto buňky jen poměrně veliké jak již výše bylo uvedeno, a nezdá se podle vylíčení Frankova, že by byly hypertrofické, ježto kořínek po celé délce má stejnou tlouštku, tak že velikost1 jejich není způsobena teprve symbiosou s houbovým myceliem. Naproti tomu můžeme u hruštičky okrouhlolisté zcela dobře sledovati abnormální vzrůst buněk i změny, které se dějí s obsahem cytoplasmatickým a jádrem. Také zevně jest ona partie hypertrofických buněk nápadná, neboť dodává ssacím kořínkům podoby hlízek, což v také formě ve známých případech mykorhizy pozorováno nebylo.
XXIX ﻿19
Konečně zbývá mi zmíniti se o oné úzké nazelenalé vrstvičce, která leží přímo pod buňkami epidermálními, jak jsem již výše vylíčil. Sledoval jsem ji na všech praeparatech a tu je zajímavo, že vystupuje teprve tenkrát, když možno zcela určitě konstatovati hyfová vlákna ve stěnách buněk epi-dermálních. Obsah oné vrstvičky jest vždy zrnitý, avšak v nejmladších partiích, pokud ji ještě můžeme v pletivu rozeznati co takovou, velmi řídký, tak že je možno pozorovati jednotlivé buňky, jež ji skládají. Později, kdy i vlákna myceliová se v buňkách epidermálních rozmáhají, houstne i nazelenalý její obsah tou měrou, že jednotlivé buňky již ani nerozeznáme. Ze všech okolností vyplývá, že jest asi jakýsi zvláštní vztah mezi touto vrstvou a myceliem buněk epidermálních. Jaký, ovšem jest těžko stanoviti, ježto fysiologických pokusů jsem v tom směru dosud nedělal. Z toho fakta však, že obsah buněk subepidermálních houstne současně, jak se v pokožce pomnožují vlákna, dalo by se souditi, že jí připadá zvláštní úkol ve výživě rostliny, o kterém si však nemůžeme učiniti náležitý obraz. Nejblíže leží výklad, že jest jakýmsi skladištěm, kam se ukládají přebytečné látky organické přijaté hyfovými vlákny a že rostlina dle potřeby je odtud potom odvádí. O povaze obsahu tam uloženého nemohu říci ničeho.
U hruštičky menší není žádné charakteristické vrstvy subepidermální, která by se lišila od ostatní primérní kůry. Za to však pozoroval jsem v buňkách této primérní kůry hojně zrnek škrobových. Zda-li mají tu zrnka škrobová bližší vztah k mykorhize a je-li tu celá primérní kůra vůbec jakýmsi skladištěm, ve kterém se z půdy přebytečně přijaté organické sloučeniny uhlíkaté ukládají ve formě škrobu, nedá se říci. Jisto je, že Frank (1. c.) v endotrofické mykorhize Orchideí pozoroval také škrob a sice v hojné míře v těch buňkách, které v zóně vlákny myceliovými stížené žádných vláken nevykazovaly.
IV.
Při prohlížení sérií zajímalo mne sledovati, jak se chovají hyfová vlákna. Tato mají poměrně dosti silnou stěnu, tak že při silnějším zvětšení (Rei-chert oč. 5, obj. 8,) snadno jsem rozeznal obě kontury její. Co se zbarvení týče, jest toto u vláken, jež jsem zvenčí pozoroval, žlutohnědé, naproti tomu u vláken, jež žijí v buňkách, neurčité. O obsahu jejich nemohu říci ničeho, ježto ani konservace ani přebarvení kořínků nebylo k tomu účelné; ani stěny vláken ani obsah nepřijal barviva vůbec. Vlákna jsou hojně rozvětvena a rozdělena příčnými přehrádkami, což je pro myceliová vlákna vůbec charakteristickým.
V celku pozoroval jsem dvojí způsob přehrádek: jednoduché a pak složitější útvary, t. zv. Sch n alle n b i l dun gen. První jeví se jako dokonalé stěny, které dutiny obou sousedních buněk úplně oddělují, kdežto
2* XXIX. ﻿20
druhé jsou komplikovanější, mohou buňky oddělovati, jsou-li dokonale vyvinuty, avšak často ponechávají mezi nimi spojení i na dále. Vykreslil jsem je na obr. 12. První, kdo tyto útvary pozoroval, byl Hoffmann, od něhož také pochází název sám. Vývoj jejich studoval Brefeld (Bot. Unters. iib. Schimmelpilze, III. Heft. Basidiomyceten.) u druhu Coprinus ster-corarius. Je to vlastně zvláštní druh kopulace mezi dvěma sousedními, obyčejnými přehřádkami oddělenými buňkami. Jedna buňka počne totiž vyháněti před přehrádkou vakovitou vychlípeninu, která za přehrádkou se přiloží ku stěně sousední buňky. Když se blány v místě doteku zrušily, nastává volná výměna obsahu mezi vakem a touto buňkou a pak i buňkou, jež vak vyhnala, kteréžto stadium znázorňuje nám právě případ a na obr. 12. Další vývoj záleží v tom, že druhotně na konec kolmé přehrádky šikmo přiloží se jiná stěna, která oddělí vychlípeninu od buňky, jež ji vyhnala, tak že při pohledu na případ b se zdá, jako by vychlípenina pocházela vlastně od buňky druhé. Někdy ještě nalezneme, že se vytvořila druhá šikmá přehrádka, která pak vychlípeninu uzavírá od obou buněk jako samostatnou buňku tvaru klínovitého. Takové konečné stadium jest celkem řídké a k němu vztahuje se vlastně název »Schnallenzellen«. Podle Brefeld a (1. c.) jest tu patrná jistá orientace vzhledem k rostoucímu konci vlákna. Totiž ta buňka, která vak vyhání, leží od přehrádky ve stranu, kde se nalézá vegetační vrchol vlákna, jest to tedy buňka akroskopická; kdežto druhá buňka, k níž vychlípenina směřuje, nazývá se basiskopickou. Tyto zvláštní útvary vyskytují se dle d e Bar y-h o (Vergl. Morphologie und Biologie der Pilze, 1884) u všech Hyphomycet, především ale u Basidiomycet. Já mohl ie konstatovati pouze na vláknech, jež z pláště při praeparaci byla vytržena a ležela osamocena. Také Frank (Ber. d. deutsch. bot. ges. 1888.) zmiňuje se o nich a praví, že je pozoroval také jenom na vláknech, jež z pláště nebo z nitra buněk vybíhala do substrátu. On pozoroval vedle toho ještě jinou zajímavou okolnost'. Volná vlákna totiž chovají se v substrátu podobně jako kořenové vlášení, zachycují se na výživných partikulích půdy, z nichž pak berou živný materiál. Taková vlákna vyznačují se oněmi útvary nazvanými »Schnallen«. Avšak na jiných vláknech, která buďto vrůstala volně do nějaké skuliny anebo dosud nebyla zachycena na nějaké výživné partikuli půdy, nebylo jich vůbec. Ta okolnost' podává podle domnění Frankova možnost' vyložiti jejich původ a objasniti jejich fysio-logický význam. On vysvětluje je také jak následuje: »Und nach den socben erwáhnten Umstánden, unter denen ich die Schnallenbildung auftreten sáh, scheint mir dieselbe eine zu Leitungszwecken getroffene Einrichtung zu sein, dazu bestimmt, das voň den mit Humus verwachsenen Fadenenden aufgenommene Nahrungsmaterial nach der Wurzel zu leiten. Es wurde nach dieser Annahme jede Gliederzelle děs Fadens, durch die voň ihrer acroscopen Nachbarin dargebotene gróssere Menge fortzuleitender Stoffe gleichsam gereizt noch eine z\veite Aufsaugungsstelle neben der Ouervvanci an dieselbe anlegen, um die Leitung beschleunigen zu konnen. Frcilich
XXIX. ﻿21
vviirde die in Ředě stehende Beobachtung auch zu der gerade entgegen-gesetzten Deutung einer Leitung voň Stoffen aus der Wurzel in den Pilz benutzt werden konnen, sobald man annimmt, dass umgekehrt die Stoff abgebende Zelle durch active Bildung eines neuen Verbindungsannes die Schnallenbildung erzeugt hábe. Allein die Analoga anderer Fálle sprechen dafúr, dass bei Gestaltsbildungen zu Leitungszvvecken immer der aufnehmende, nicht der abgebende Theil der active ist. In diesem Sinne wiirde auch die Schnallenbildung ganz ubereinstimmen mit den Haustorienbildungen, \\elche die namlichen Hyphen an den Verwachsungsstellen mit den Humustheilchen bilden.« — Je-li tento výklad správný a může-li uspokojiti i v takových případech, kde se nejedná o symbiosu hyfových vláken s kořínky jiných rostlin, o tom tu nechci rozhodovati. Budí však pochybnosti již tím, že musí předpokládati obrácený vývoj onoho útvaru než jak ho udává Bre-feld a de Bary, jako by totiž buňka basiskopická byla původcem oné spojovací vychlípeniny.
Myceliová vlákna tvoří tu, jak již dříve bylo vylíčeno, zevní plášť, který nám představuje husté pletivo vzhledu pseudoparenchymatického. Vlákna totiž proplétajíce se vzájemně tvoří hojně a všestranně t. zv. fuse, čímž povstává souvislé pletivo. Plášť pak jest v přímém spojení s pletivem v buňkách epidermálních, jak ukazuje obr. 10. Dokonalý vývin pláště má v zápětí úplné potlačení kořenového vlášení. Co se týče průběhu vláken, pozoroval jsem totéž, co je známo o endotrofické mykorhize Orchideí a o mykodomatiích olší. Jednotlivá vlákna i celé svazky jich vycházejí z buněk starších radiálními stěnami do buněk mladších směrem k vegetačnímu vrcholu (obr. 10.). — Sledoval jsem též, jak postupně vnikají do obsahu buněčného, a tu jsem shledal následující poměry. Počneme-li od buněk, u nichž se počíná teprve hypertrofie jeviti, musíme dle dřívějšího popisu předpokládati, že hyfová vlákna vnikají přejemnými výběžky do stěny buněčné, že každou buňku epidermální kolem obrostou a, když se to stalo, že teprve vysílají rostoucí výběžky k dalším buňkám, aby vykonaly podobnou práci. Zatím ve stěnách buněk, které již dříve byly zachyceny, vlákna se vzrůstem pomnožují a rostou též ponenáhlu do šířky, neboť v partiích níže pod vegetačním vrcholem ležících spatřujeme již ve stěnách buněk dosti široké hyfy, aniž bychom jakých pozorovali zvenčí. Zdá se vůbec, že do kořínku, do něhož již na jednom místě vlákno houbové vstoupilo, jiná vlákna zvenčí nevrůstají, nýbrž že z buněk starších přecházejí vlákna do mladších, čemuž nasvědčuje i ta okolnost', že často jsou dříve prostoupeny vlákny vnitřní stěny tangentiální a pak teprve radiální, což by nebylo možno, kdyby vrůstala do stěny teprve zvenčí. Mimo to nepozoroval jsem v těchto stadiích nikdy na periferii kořínku nějakých vláken. Zde musím připomenouti, že jsem nikdy neshledal vláken myceliových ve vrstvě subepidermální; nemohu ani tu možnosť připustiti, že by snad teninká nesnadno viditelná vlákna tam vrůstala, ježto by aspoň v nejstarších částech hlízky musela býti patrná.
XXIX. ﻿22
Do vnitra buněčného vnikají vlákna poměrně pozdě, když stěny již dávno jsou kříž na kříž jimi prostoupeny. Nejprve vyčnívá ze stěny a sice ze zadního rohu krátký rhizoidovitý výběžek, který roste a míří přímo k jádru. Z pravidla počne se ihned zaplétati v uzel více méně těsný. Často viděl jsem, jak se uzlovitě zaplétá kolem jádra nebo aspoň v blízkém sousedství jeho (obr. 11.). V několika případech se mi dokonce zdálo, jako by tu vlákno vnikalo do jádra samého. V těch případech však byla již vlákna v buňkách hojněji vyvinuta a tvar jader značné laločnatý, tak že připouštím možnost' optického klamu. Patrno ale, že mezi vlákny a jádrem pozůstává asi zvláštní vztah, který určuje směr vláken vždy k jádru. Ostatně zjev ten byl konstatován i jinde, kde houbová vlákna vnikají do buněk co škodliví parasiti. Tak ku př.: Rosen (Beitráge zuř Kenntniss der Pflanzenzelle 1892) sleduje, jak myceliová vlákna druhu Puč či ni a asarina prorůstají listovým pletivem u kopytníka, shledal, že rostou intercellulárně, avšak do každé buňky že vysílají rhizoidovité výběžky. »Derselbe (Hyphen-ast) wáchst auffallender Weise fast stets auf den Keni der Náhrzelle zu, schmiegt sich diesem fest an oder umschlingt ihn sogar. Die Kerne erleiden dabei bedeutende Deformationen; bald werden sie durch die Haustorien stark eingeschnúrt, bald dringt die Spitze der Hyphe tief iri den Kern ein, die Kernmembran vor sich einstúlpend.« —Podobné pozoroval Schlicht (1. c.) v mykorhizových buňkách u Paris quadrifolia a tvrdí, že vlákna vnikala i do vnitra jaderného.
Jakmile jednou vlákno vniklo do dutiny buněčné, pak vyvíjí se uvnitř velice rychle, tak že za krátkou dobu vyplňuje těsně veškerý obsah. Pokud je vláken málo, můžeme ještě stopovati, jak se chová plasma. Toto pokrývá celou periferii stěny a nahromaďuje se kolem jádra. Avšak i k jednotlivým vláknům myceliovým jeví přitažlivost'. Jakmile tam vlákno vnikne, utvoří kolem něho pochvu, která je doprovází po celé délce až k místu, kde do buňky vstupuje (obr. 11.). Když vlákno tvoří uzel, pak i tomuto dostane se obalu plasmatického. Avšak v buňkách, v nichž jsou vlákna již hojnější, nerozeznáme ničeho ani z cytoplasmatického obsahu ani z jádra. Z celé povahy věci zdá se, že v této době svého vývoje v obsahu buněčném a před tím ve stěnách mycelium houbové se chová parasiticky a neskytá rostlině prozatím žádného prospěchu. Neboť rostouc potřebuje hojně výživných látek. Těchto nedostává se mu s dostatek z humusu, ježto jeho kommunikace se substrátem je omezena na jediné místo toliko, kde vlákno původně do kořínků vniklo, a proto zmocňuje se asi obsahu buněčného, na úkor jehož se uvnitř hojně vyvíjí, tak že později je veškerý plas-matický obsah buňky absorbován. Prospěšným stává se mycelium rostlině teprve tenkráte, když vyniknuvši ven utvořilo plášť.
Až do této chvíle nepozorujeme na povrchu žádného pláště mimo jednotlivá vlákna, která tam patrné přišla jenom náhodou a nemají s my-korhizou žádné souvislosti, neboť jsem nepozoroval, že by vcházela někdy do vnitř pletiva anebo jevila vůbec nějaký vztah k němu. Teprve nyní, když-
XXIX ﻿23
buňky jsou skrz na skrz myceliem prorostlé, vidíme jednotlivá vlákna, jak prorážejí zevní stěnu a vystupují ven. Totéž děje se i v předních rozích. Vlákna počnou se splétati a vytvoří souvislé pletivo pseudoparenchymatické. Plášť netvoří se nikdy z vláken, která zvenčí přišla k povrchu kořínků. Teprve vlákna z buněk epidermálních vystupující dávají mu základ. Tomu nasvědčují i následující úkazy: viděl jsem na některých příčných řezech jedny epidermální buňky vyplněny jen z části, jiné úplně, avšak vlákna dosud ven nevystupovala a konečně jiné, z nichž již vlákna vycházela. V takových případech nebylo na celé periferii řezu pláště vůbec, jedině v těch místech, kde vlákna již vystupovala z nitra přeplněných buněk, dalo se dobře sledovati, jak pletivo plášťové se tvoří právě splétáním oněch vláken ven vystupujících.
Hotový plášť má hladký povrch. Neviděl jsem nikdy rhizoidovitých výběžků, které by se mohly uchycovati v substrátu na způsob kořenového vlášení. Proto vlákna pláště mohl jsem pozorovati jen tehdy, když bylo pletivo jeho v některém místě roztrháno praeparační jehlou a kusy vláken ležely stranou. Při té příležitosti byly patrný všeliké úlomky minerálů a jiné součástky půdy, které jsou hojně zapleteny v plášti. Vytáhneme-li rostlinu z půdy, tedy celý povrch hlízek je pokryt obalem půdy, který pevně přiléhá k pletivu plášťovému, tak že nesnadno dá se odplaviti. Plášť tedy bez rhizoidovitých výběžků chová se podobně jako kořínek s vlášením.
O specii neb rodu, ku kterému by mohlo mycelium mykorhizu u hruštičky okrouhlolisté tvořící náležeti, nemohu říci ničeho. K tomu bylo by nutno provésti kultury mycelia, jako to činil Rees a Frank, kterým podařilo se vypěstovati pro mykorhizu ektotrofickou některé známé druhy, jako Elaphomyces granulát u s (Rees) nebo Boletus bovinus, Tu ber, Russula rubra a lactea, HygrophorusvirginiusaAga-ricus muscarius (Frank), z krátká druhy, které nikdy se nevyskytují co parasité. Pokud se týče mykorhizy endotrofické, nedodčlal se dosud nikdo uspokojivých výsledků; všecky positivní výsledky, jako ku př.: Wahr-lichovy, který tvrdí, že se mu v jednom případě podařilo vypěstovati z takového mycelia Nectrii, budí pochybnosti. Tento nezdar, který ostatně 1 mnohé jiné autory potkal, že vůbec bezvýsledně mycelium endotrofické mykorhizy pěstovali, má, jak se zdá býti velmi pravděpodobným, hlubší příčiny. Jest přirozeno, že tak intimní symbiosa má vliv na houbu; a tento vliv jeví se zde asi úplnou ztrátou všeho dalšího vývoje. Taková mycelia pozbyla působením rostliny, jíž se obětovala, schopnosti, vytvořiti rozmnožovací organy. Přesvědčení o marnosti dalších pokusů pohnulo některé badatele aby pro určitá mycelia navrhli aspoň prozatímně určité názvy, jimiž by je označovali.
Jisto jest, že symbiosa tato má pro rostlinu veliký význam a že jest jí v nejvyšší míře prospěšná. Charakteristickou okolností jest, že všecky druhy hub, jichž mycelia mykorhizu tvoří (ovšem druhy, které doposud nám jsou známy co takové, a to specielně ještě jen pro mykorhizu ektotrofickou), jsou neškodnými saprofytickými rostlinami, které v jiných pří-
X XIX. ﻿'24
pádech vůbec nejsou známy co parasité. Tak byl ku př. vypěstován z myko-rhizy Agaricus muscarius, houba naprosto neškodná, avšak blízce příbuzný Agaricus melleus, který je škodlivým parasitem na starších kořenech stromů, nebyl v mykorhize nikdy pozorován.
Jak důležitou je mykorhiza pro rostliny v humusu rostoucí, ukázal nad jiné přesvědčivě Frank a sice pokusy svými, jež konal na buku (Fagus) (Ber. d. deutsch. bot. Ges 1888) a na borovici (Pinus) (Ber. d. deutsch. bot. Ges. 1892). Tak pěstoval ku př. semena buková ve vodě, jež obsahovala výživné anorganické soli v určitém procentu. V takovéto vodní kultuře daří se zcela dobře rostlinám, které i v přírodě se živí samostatně ; neboť potřebný uhlík mohou bráti ze vzduchu, kdežto nutné anorganické soli, jako dusičnany a jiné sloučeniny, jež odnímají za normálních okolností půdě, nalézají se v roztoku ve vodě, již spolu přijímají. Semena buková, kterým všecky tyto důležité látky byly k disposici, vyrostla sice v takovém vodním prostředí, avšak za krátkou dobu mladé rostlinky počaly chřadnouti a konečně zahynuly. Z tohoto pokusu je patrno, jak velice buk ztratil na samostatnosti výživy a jakou měrou jest ve své výživě odkázán na houbové mycelium. Toto ovšem rostlinka neměla, ježto ve vodě se nenacházelo a semena sama mycelia nepřechovávají. — Druhý pokus záležel v tom, že rostlinku bukovou, která vyrostla v normální humusové půdě a měla dokonale vyvinutou mykorhizu, přesadil také do podobné vodní kultury. Výsledek byl podobný jako dříve. Rostlinka živořila, avšak mykorhiza zahynula v krátké době a místo ní vyrůstaly normální kořínky. Přes to však schopnost' normální výživy tu nebyla a rostlinka zašla po nějaké době též. Z této zkušenosti vyplývá opět dvojí věc: předně, že mycelium nemůže žíti v půdě nebo v nějakém prostředí vůbec, které nechová organických látek, neboť ono nemá té schopnosti, aby si mohlo assimilovati ze substrátu látky anorganické, jako jiné rostliny, jež se živí samostatně. Z toho pak následuje, že oné vyšší rostlině, s jejímiž kořínky tvoří mykorhizu, neassimiluje sloučeniny anorganické, nýbrž právě jen ony organické látky, které mu humus poskytuje. Proto nemá mykorhiza pro rostlinu žádného významu, je-li tato přesazena do prostředí jiného. To ostatně dá se pozorovati i v přírodě u jiných rostlin. Jsou totiž některé druhy normálně sice mykorhizou se vyznačující, které ale mají větší schopnost' samostatné výživy, které tedy během fylogenetického vývoje nepodlehly ještě tak úplně vlivu symbiosy; takové rostliny mohou žíti v půdě, jež nemá příslušných humusových látek, avšak nikoliv pomocí mykorhizy, která se vůbec nevytvoří, nýbrž samostatně. (Schlicht, Hóveler a j.). -Třetí pokus konečně spočíval v tom, že byla pěstována opět semena buková v humusové půdě, jež byla před tím sterilisována v páře 100° C horké. Touto sterilisací zhynula veškerá houbová mycelia v půdě se nalézající, avšak organický obsah humusový zůstal neporušen. Semena opět vyklíčila jako v případě prvním, rostlinky žily po nějakou dobu a konečně také zašly. Z tohoto pokusu opět vysvítá, jak důležitým je mycelium pro rostlinu
XXIX. ﻿25
a že humus sám o sobě též nemá pro ni významu. Neboť kořenové vlášení, které se v tom případě na ssacích koříncích vyvine, neumí zužitkovati výživných látek humusových a té schopnosti také nemá, aby z půdy assi-milovalo anorganické soli, jako kořínky rostlin normálních. — Docela podobné pokusy provedl Frank s jistými obměnami na borovici, a výsledky, kterých se zde dodělal, podávají docela stejný obraz o činnosti a důležitosti mycelia.
Množství výživných látek v humusu je značné. Odtud dá se vysvětliti také veliké rozšíření mykorhizy v říši rostlinné a původ její; rostliny nemohly býti lhostejný k tak velikému bohatství v půdě uloženému a neustále se množícímu. Mykorhiza je zjevem konstantním, nikoliv nahodilým, a to v každé roční době a za každé okolnosti, pokud rostlině nevadí zvláštní okolnosti anebo ona není donucena umělými prostředky k výživě samostatné, je-li jí ovšem ještě schopna. Rozšíření její jest překvapující. Názorným v té příčině jest výčet druhů, jež jako nové pro mykorhizu uvádí Schlicht (Ber. d. deutsch. bot. Ges. 1888) nebo Hoveler (1. c.) a j. Vidíme tu, že nejen rostliny jevnosnubné, nýbrž i tajnosnubné jako Pteridophyta a mechy mají snahu osvojiti si výhody, jež jim skytá houbové mycelium.
Co se týče významu mykorhizy pro hruštičku okrouhlolistou, o tom mohu jen potud mluviti, pokud to naznačují již anatomické poměry samy a pokud dovoleno souditi z analogických případů u jiných rostlin. Zevní myceliový plášť potlačil tu úplně tvoření se kořenového vlášení a pletivo jeho chová se podobně jako toto (partikule půdy na povrchu a mezi vlákny). Jest tedy na snadě předpokládati, že vykonává také funkce, které u jiných rostlin připadají kořenovému vlášení. Přivádí tedy vodu s rozpuštěnými minerálními látkami, což je základní podmínkou pro normální výživu rostliny. Ježto ale záměna kořenového vlášení za houbové mycelium předpokládá vedle toho nějaký prospěch, který symbiosa rostlině poskytuje, nutno domnívati se, že hyfová vlákna přivádějí též organické látky v humusu uložené, ježto jenom v tomto může se mykorhiza dařiti, kdežto v jiném prostředí hyne, jak ukázaly výše uvedené pokusy. Jest tedy pravdě nejpodobnější, že tu pomýšleno především na látky dusíkaté, ježto uhlohydraty vytvoří sobě rostlina snadno sama v zelených pletivech listových. Myceliová vlákna mají, jak se zdá, větší schopnosť organické látky z půdy přijímati a je zpracovávati než kořenové vlášení. »Der Pilz wird die aus dem Boden genommenen Náhrstoffe nicht unverándert an die Baumwurzel ůbertragen, sondern vor-aussichtlich auch einen Theil voň seinen eigenen Assimilationsprodukten der Wurzel ůberlassen.* (Frank, Lehrbuch der Botanik 1892.) V tom asi spočívá hlavní význam mykorhizy, že assimilaty, jež houba rostlině přcpouští, isou této zvláště prospěšné. Frank (Landwirth. Jahrbiicher XXI.) též dokázal, že pravá mycelia mají schopnosť assimilovati volný dusík ze vzduchu. Na tuto okolnost' nemůžeme však pomýšleti, ježto zkušenost1 sama učí, že rostlina na ni nespoléhá. Vímeť již z dřívějšího, že mykorhiza se daří pouze v půdě humusové. Proč by se vázala na tuto, kdyby se jí
XXIX. ﻿26
nejednalo právě o organické látky v ní obsažené? Ostatně je známo, že dobývání dusíka z půdy je více méně obtížný process pro rostlinu a že rostliny rády nahrazují tento způsob snadnějším. To pozorujeme ku pf. u t. zv. rostlin masožravých nebo parasitických.
Zvláštní jest, že hruštička okrouhlolistá tvoří vedle endotrofické mykor-hizy ještě dokonalý plášť zevní. Jak z předchozího vylíčení pravděpodobné* bují vlákna ve zveličelých buňkách epidermálních tím, že berou výživu z obsahu buněčného, který také konečně absorbují. Teprve když vynikla ven, mohou samostatně živiti nejen sebe, nýbrž i rostlinu. Tím, že rostlina poskytuje poměrně tak mnoho místa uvnitř svých pletiv houbovému my-celiu, zabezpečuje si i větší množství výživy, již vlákna jí podávají. Konečně jest možno, že rostlina před tím, než nechá odumříti ;ssací kořínek, se zmocní bílkovinného obsahu mycelia, který je tím vydatnější, čím větší množství vláken uzavřeno v buňkách epidermálních. Tím vynahradí si pak mnohonásobně, co v buňkách pokožkových na plasmatickém obsahu ztratila.
Konečně nutno dotknouti se známé zkušenosti, že semena žádného druhu Piroly dosud nikomu se nepodařilo vypěstovati. Tu snadno napadá otázka, zda-li zjev ten není v nějaké souvislosti s mykorhizou, zda-li již semeno samo, aby mohlo vyklíčiti, nepotřebuje podráždění se strany příslušných myceliových vláken. Odpověď nemožno dáti ani v tom ani v onom smyslu, avšak pozoruhodnou je ta okolnost', že ani v půdě, v níž Piroly rostly, semena nevyklíčila. Možno, že je potřeba zvláštních výhodných podmínek, aby se tak stalo, možno však též, že semena Pirol se ani náležitě nevyvíjejí a následkem toho nemají vůbec schopnost' vyklíčiti, jako to je známo ku př. o Fritillarii, bílé liliji a jiných mnohých rostlinách, které se snadno rozmnožují vegetativně. Zde děje se vegetativní rozmnožování rozvětvováním rhizomů nebo pupeny na koříncích. —
Práce tato byla vykonána v c. k. bot. ústavu české university. Jest mi milou povinností na tomto místě vzdáti srdečné díky přednostovi ústavu, slovutnému Pánu, p. prof. Dru Ladislavu Čelakovskému, kterými poskytl příležitost', abych mohl pokračovati v pracích laboratorních, a assi-stentovi ústavu p. Dru Bohumilu Němcovi za četné rady a pokyny, kterými mně při všech pracech vždy s největší ochotou byl nápomocen.
XXIX ﻿LITERATURA.
De Bary: Vergleichende Morphologie u. Biologie der Pilze. Leipzig 1884. Brefeld O.: Botanische Untersuchungen uber Schimmelpilze. 1872—1895. Brunchorst: Untersuchungen aus dem bot Institute Túbingen 1886. Bruns: Beitrag zuř Kenntniss der Gattung Polyssacum, Flora 1894. Frank: Lehrbuch der Botanik,  1892.
»         Ueber neue Mykorhiza-Formen. (Ber. d. deutsch. bot. Ges.  1887.) »        Ueber   die   auf   Wurzelsymbiose   beruhende   Ernáhrung  gewisser
Báume durch unterirdische Pilze. (Tamtéž  1885.) »         Sind die Wurzelanschwellungen der Erlen und Elaeagnaceen Pilz-
gallenř (Tamtéž  1887.)
»         Mitheilungen iiber die Mykorhiza der Báume. (Tamtéž 1885.) »         Ueber den Einfluss, welchen das Sterilisiren ausúbt. (Tamtéž 1888.) »         Ueber die physiologische Bedeutung der Mykorhiza. (Tamtéž 1888.) »         Die   Ernáhrung   der   Kiefer   durch   ihre   Mykorhizapilze.   (Tamtéž 1892.) Ho vel ér: Ueber  die   Verwertung   děs   Humus   bei   der   Ernáhrung  der
chlorophyllfuhrenden Pflanzen (Inaug. — Dis.  1892.) Kamienski: Les organes végétatifs du Monotropa hypopitys.  (Mém. de
la soč. nat. děs se. nat. de Cherbourg 1882.)
M 611 ér: Plasmodisphora Alni. (Ber. d. deutsch. bot. Ges.  1885.) Němec B.: Ueber abnorme Kerntheilungen   in der Wurzelspitze voň Al-
lium Cepa. (Sitzber. der kónigl. bóhm. Ges. der Wiss.  1898.) »         Cytologická   pozorování   na  vegetačních   vrcholech   rostlin. (Rozpravy král. české spol. nauk. 1897.) Rees: Weitere Mittheilungen uber Elaphomyces granulatus. (Ber. d. deutsch.
bot. Ges.  1885.)
Rosen: Beitrag zuř Kenntniss der Pflanzenzelle. 1892. Schlicht: Ueber neue Fálle voň Symbiose der Pflanzenwurzeln mit Pilzen.
(Ber. d. deutsch. bot. Ges.  1888.) »         Beitrag zuř Kenntniss der Verbreitung und Bedeutung der Mykor-
hizen. Berlin 1889.
Tubeuf:   Pflanzenkrankheiten   durch   kryptogame   Parasiten   verursacht, Berlin 1895.
XXIX. ﻿VYKLAD TABULKY.
Obr.   L:   Kus   oddenku   hruštičky   okrouhlolisté   (Pirola rotundi-
folia L.)    V paždí  šupinky  vyrůstá  kořínek  s hlízkami   na po-
stranních krátkých větévkách. Zvětšeno. Obr.   2.:   Rozvětvená   hlízka   na   kořínku   hruštičky   okrouhlolisté.
Zvětšeno. Obr.   3.:   Kus oddenku hruštičky menší  (Pirola minor L.) s kořínky.
Mykorhiza tvaru koralovitého. Zvětšeno. Obr.   4.:   Hruštička menší:   Podélný  průřez   oddenkem   v místě,   kde
v paždí šupinky   š  vyrůstá   nová   větev   oddenková b  a  v   úhlu
mezi osou touto a osou a kořínek k.   (Reichert  oč.   l,   obj. 2.) Obr.   5.:   Hruštička menší: Podélný průřez podobným místem. V paždí
šupinky s zakrnělá   větev rhizomová b.   Nad ní vyráží normální
kořínek k.  (R. oč.  l, obj. 2.)
Hruštička okrouhlolistá: Příčný průřez oddenkem v místě,
kde vystupuje kořínek. Příčný průřez kořínkem blízko pod vegetačním vrcholem.  Buňky
epidermální mají normální velikost'. (R. oč. 3, obj. 3.) Obr.   8.:   Příčný průřez hlízkou. (R. oč. 3., obj. 3.) Obr.   9. :   Tangentialní   řez   hlízkou,   na němž je viděti,  jak hyfová vlákna
prorůstají stěny buněk epidermálních.   (R.  oč. 2, obj. 6.) Obr. 10. : Hlubší řez tangentiální hlízkou, který se blíží již radiálnímu ; na-
hoře stížený též   sousední buňky epidermální.   Průběh hyfových
vláken mezi buňkami epidermálními a těmito a pláštěm. (R. oč. 2,
obj. 8.) Obr.  11.: Epidermální   buňka hypertrofická.   Vlákno vstoupivši do obsahu
ubírá se přímo k jádru a tvoří uzel kolem něho. (R. oč. 2., obj. 6.) Obr. 12.: Jednotlivé   útržky  vláken   hyfových z pláště, a, b, c »Schnallen-
bildungen«. (R. oč. 5, obj. S.) Obr. 13. : Jádro  z hypertrofické buňky epidermální nepravidelného, hrudo-
vitého tvaru. V nukleolu krystalloidy (R. oč. 5, obj. 8.) Obr. 14.: Jádro zveličelé buňky epidermální s lichoběžníkovým nukleolem.
(R. oč. 5, obj. 8.)
Obr. 1 5. : Rozvětvené jádro z hypertrofické buňky epidermální. (R. oč. 5, ob. 8.) Obr. 16.: Podobný případ jako na obr. 15., avšak se strany. (R. oč. 5, obj. 8.) Obr. 17. a 18.: Amoebovité tvary jader, jak byly hojně pozorovány v epi-
dermálních buňkách skoro již vyplněných hyfovými vlákny.   (R.
oč. 5, ob. 8.)
Vyobrazení 7. — 18.: hruštička okrouhlolistá. Obr.  19.: Schematické znázornění, jak si možno představiti zdánlivé ztloust-
nutí stěn buněk epidermálních pozdějším rozšířením   vláken hy
fových. a stěna buněčná prorostlá mladinkými vlákny hyfovými.
b tatáž, když vlákna později průměr svůj zvětšila.
XXIX. ﻿KRAMÁŘ: MYKORHIZA u HRUŠTIČKY OKROUHLOLISTÉ ( PIROLA ROTUNDIFOLIA L.;
18. ﻿*"
