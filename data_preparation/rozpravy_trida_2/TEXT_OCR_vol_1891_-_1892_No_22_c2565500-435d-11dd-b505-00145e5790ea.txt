"","x"
"1"," ﻿ROZPRAVY
9                  V
ČESKÉ AKADEMIE CÍSAŘE FRANTIŠKA JOSEFA
PRO VĚDY, SLOVESNOST A UMĚNÍ V PRAZE.
ROČNÍK i.
TŘÍDA II.
ČÍSLO 22.
O CHOVÁNI SE

JJJ
W
\
A J
PODÁVÁ
JOS.  VEJNAR,
STUD. MED.
(Z ÚSTAVU PRO VŠEOB. A EXPER. PATHOLOGII PROF. DRA. ARN. SPINY.)
N                                                                                                                                                                             /
PŘEDLOŽENO DNE '26. ÚNORA 1892.
V PRAZE.
NÁKLADEM ČESKÉ AKADEMIE CÍSAŘE FRANTIŠKA JOSEFA
PRO VĚDY, SLOVESNOST A UMĚNÍ.
1892. ﻿TUKBM J.OTTT r PRAÄŚE ﻿i řed rokem počal jsem sledovati účinek methylenové modře na různé tkáně a posud se zaměstnávám otázkou touto.
Ku pojednání tomuto vybídla mne práce Dra. Nečajeva* který obíraje se studiem fagocytosy, použil v jedné řadě experimentů modře methylenové za tím účelem, aby seznal, jakým způsobem leukocyty přijímají do sebe bacilly, zda a jak je mění.
Ncčajev vkládal sterilisovanou houbou mycí, která byla nasáklá kulturou bakterií suspendovanou ve fysiologickém roztoku soli kuchyňské a zbarvená kapénkou l°/0 vodního roztoku methylenové modře, pod hřbetní kůží žab. Před tím ohledal obsah houby a viděl, že bakterie jsou sytě modře zbarvené. Po různé době pak houbu vytahoval, obsah na sklíčko vymačkal a pozoroval — v obsahu vymáčknutém shledal různé množství zbarvených bakterií a nezbar-vených leukocytů, jež se měnilo s dobou, ve které se stalo ohledání po vložení houby pod kůži.
Některé leukocyty obsahovaly ve svém protoplasmatu zbarvené bakterie, které sledovaly veškeré pohyby leukocytňv. Zhotovil-li kolem krycího sklíčka lem z vaseliny, aby vysýchání tekutiny zabránil, a nechal praeparát ležeti, zůstaly leukocyty živé i 4* hod., pohybovaly se a mohly býti sledovány změny, jež bakterie v nich prodělaly. Ze změn těch nechci se zmiňovati o všech, ale
•
pouze o těch, které k tomuto pojednání podnět daly.
Nečajev pozoroval jeden zvláštní případ, kde leukocyt obsahoval pouze jednu tyčinku anthraxu. Viděl, že tyčinka po nějakém čase bledne, že dřívější sytá její barva poznenáhlu mizí, tak že tyčinka má posléze jen modravý nádech, a že konečné i ten zmizí. Současně však pozoroval, že se objevilo v leukocytů kulaté, modré zrnko, které tam dříve nebylo, zrnko to poznenáhla vzrůstalo a dostávalo barvu sytější, až konečně vyhlíželo jako tmavomodrý bod. Po nějaké době počalo zrnko toto zase barvu zvolna ztráceti, až také úplně vybledlo, jako před tím vybledla tyčinka.
Pozorování tohoto druhu vykonal Nečajev velké množství a soudí, že leukocyt extrahuje barvivo z tyčinky a v těle svém je zase vylučuje v podobě zmíněného zrnka; odtud prý vysvětlitelno, proč zrnko barevné vzrůstá při současném blednutí tyčinky. Tuto svaii domněnku podporuje dále nálezem násle-
* Dr. Peter  Nečajev,   Cber die Bedeutung  der Leukocyten   bei   Infektion   děs Orga nismus durch Bakterien — Virchow's Arch. 125., 3.
l* ﻿dujícím. Byla-li houba vytažena 1. a 2. den, našel mnoho zbarvených tyčinek v leukocytech, 3. a 4. den bylo zbarvených tyčinek méně, za to mnoho zrníček barviva. Dále pozoroval, že se rychlost odbarvovací u tyčinek ihned sníží, když leukocyt odumře. Posléze praví, že v těch případech, kde leukocyt nechoval tyčinek, že se také zrnka nevytvořila ; kde zrnka v leukocytech byla, ale ba-cilly tu nebyly, vykládal si tím, že se tyto úplné odbarvily, takže pozorovány býti nemohly. Bacilly mimo leukocyty ležící odbarvovati se také Nečajev videi, ale odbarvení dalo se mnohem pomaleji, než uvnitř leukocytův.
Nečajev nesouhlasí s učením Mečnikovovým o fagocytose, ale na základe téchto pozorování připouští, že leukocyty mohou podporovati rozpad bakterií tím, že jim jisté látky odnímají, jako jim zde odebraly barvivo.
Tolik vyjímám ze práce Nečajevovy a podávám dále, co jsem sám měl příležitost pozorovati při pokusech svých, ovšem za jiným účelem konaných. Pracoval jsem s y,»%, 1% a 2% vodním roztokem modře methylenové a shledav, že výsledky různých koncentrací barviva se neliší, leda co do času, v jakém na tkáně působí, t. j. čím koncentrovanější barvivo, tím dříve se objeví effekt, užíval jsem nadále pouze 1°/0 roztoku zvláště z té příčiny, že 2% roztok mnohdy žáby dobře nesnášely a brzy hynuly, V2% r°ztok pak někdy pomalu působil.
Ohledáním roztoku mikroskopickým vidíme tekutinu diffusně zbarvenu, bez všelikých sraženin barviva. Pokusy své, pokud se týče pozorování leuko-cytů, zařídil jsem následujícím způsobem.
1.  Vstřikoval jsem   žabám (vesměs raná esculenta)   1°/0 vodního  roztoku m. methylenové (Kahlbaum-Berlin) jednu Pravazkou stříkačku do vaku lymfa-tického   na zádech   a   pak   v různé   době   ohledával  leukocyty  buď   z  vaku nebo  z ccv krevních,   nebo jsem vyřízl   dolní  víčko oka a sledoval leukocyty uvnitř cév.
2.  Vstřikoval jsem  jednu stříkačku roztoku barvy do vény břišní a způsobem již uvedeným leukocyty ohledal.
3.  Kousek houby,   v níž byla kapénka roztoku modře, jsem vkládal pod kůži hřbetní žáby,   po určité   době   zase vyňal,   obsah  na sklíčko vymačkal a prohlédl.
4.  Smísil jsem lymíu s barvivem mimo tělo.   V jemné kapilláře skleněné jsem zachytil malý sloupek lymíy tím"", že jsem vak lymfatický nabodl, otvorem do něho vpravil kapilláru, různým směrem pohyboval a zvolna otáčel.   Na to jsem sloupec lymfy, chovající konec kapilláry, lehce smočil v kapénce barviva, kapilláru obrátil a klepáním lymfu s barvivem do její středu dostal. Pak jsem na obou koncích kapilláru voskem zalepil abych   vyschnutí  tekutiny  zabránil.
Leukocyty v prvních hodinách po zavedení barviva bud nejevily vůbec žádného zbarvení, nebo byly slabé modravě zabarveny. Zbarvení to bylo něco hlubší než jaké jevilo plasma, leukocyty obklopující, které mělo také modravý nádech. Bylo tedy patrno, že leukocyty do sebe barvivo přijaly. Při tom se zcela dobře a patrně pohybovaly, takže barvivo na ně v tom ohledu asi nepůsobilo.
436 ﻿Byla-li vzata zkouška po 10. hodině, tu byly mnohdy již pozoruhodné změny. Diffusní zbarvení leukocytů nestalo se sice nápadně intensivnéjším, ale v těle některých leukocytů byly malinké body barvy modravé. Body tyto vzájemný poměr měnily, sledujíce patrně pohyby leukocytů samého, takže se nalézaly po nějaké chvilce i ve výběžcích, vytvořil-li leukocyt nějaké. Ale také když byla krvenka zdánlivě ve klidu, pohybovala se zrnka barviva různými směry, někdy zmizela, aby se znova objevila. Při tom také trámčina uvnitř těla jevila změny; jednotlivé trámečky brzy ztloustly, že některé zrnko úplně zakryly, brzy opět se ztenčily tak, že se zrnko zase objevilo. Sledují tedy zrnéčka barviva jak zevní, tak vnitřní pohyb leukocytův.
Mnohem jasněji objeví se úkazy naznačené, když ohledáme leukocyty asi 15—24 hod. po zavedení barviva do těla. Zrnka barviva se v této době zvětšila nápadně, takže není třeba oko již pranic namáhati, abychom je postřehli při pohybech. V diffusním zbarvení některých leukocytů také se staly změny. Ono na některých místech vymizelo, takže jisté ostrůvky a některé výběžky jsou nczbarvcné, některé leukocyty mimo ona zbarvená zrnka vůbec žádného zbarvení nejeví. Pozorovati tyto změny diffusního zbarvení je velmi obtížné, poněvadž ono ani v prvních hodinách po zavedení barviva do těla při užívání silných objektivů není příliš vyznačeno, takže se oko snadno klame. Některé leukocyty v tomto období jsou přeplněné zrnéčky barviva, býváť 10, 15 i více zrnek uvnitř jednoho leukocytů. Velikost zrnek v této době značně se různí, od největších, jako půl jádra leukocytů velikých, zrnek jsou přechody až k sotva viditelným. Některé leukocyty obsahují zrnko jen jediné, některé jsou zrnek úplně prosty. V příznivém případě, a ten se dosti často vyskytne, podán se nám při delším pozorování leukocytů bez barvivových zrnek spatřiti, že se v nich utvoří před očima pozorovatele zrnko zbarvené. Naměříme-li mikroskop na takový leukocyt a po nějaké době ho znova ohledáme, můžeme se přesvědčiti, že zrnko to značně vzrostlo, a že se mimo ně ještě i jiná, nová zrnéčka objevila. Zrnka barviva pranic pohyby leukocytň neomezují jak se každé chvíle můžeme přesvědčiti, neboť často nelze ani počet zrnek stanoviti pro rychlou změnu vzájemné jich polohy, jíž podléhají, sledujíce zevní a vnitřní pohyby leukocytův.
V některých krvenkách vidíme také splynulé skuliny zrnek v jedinou hroudu, na jejíž periferii ještě dosti dobře můžeme rozeznati obrysy připojených zrnek. Některé leukocyty mezi tím odumřely, jak se můžeme přesvědčiti podle velkého množství vakuol a nehybnosti. Tu pak pozorujeme často skoro celé jejich tělo, až na malý, úzký lem na periferii, vyplněné velkou hroudou barviva. Některé z mrtvých krvenek jsou zbarveny diffusně a to temně, zvláště pak jádro, které pokud leukocyt je živý, zřídka zrnka barviva chová. Barví se tedy odumřelý leukocyt tak, jako to na mrtvých, histologických pracparátech shledáváme.
Toto stadium zbarvení leukocytů, které 20 hodin po zavedení barviva do těla se nám jeví, je vrcholem; dalšího přibývání barviva nevidíme.
Pozorujme dále praeparáty před vysýcháním chráněné, tím, že kolem krycího sklíčka uděláme lem z balsámu, laku, nebo vaseliny. Tímto způsobem
437 ﻿zhotovíme si praeparát leukocytů z doby asi 20 hod. po vstříknutí barviva. Během 24 hodin zrnka barviva v leukocytech blednou. Na větších zrnech můžeme pozorovati, že blednutí to se neděje stejnoměrně, některé části zrnka zůstávají tmavými, kdežto jiné jsou již vybledlé. Konečně celé zrnko vybledne, ale můžeme pozorovati ještě po dlouhou dobu místo, kde zrnko leželo neboť má barvu jinou než ostatní protoplasma leukocytu, bělejší, asi jako by tam kousek vápna leželo. Zrnku při blednutí neubývá na velikosti. Potud lze sledovati odbarvování se zrníček v dosud žijících leukocytech, které se odbude asi za 24 hod. pozorování před naším okem. Po této době leukocyty obyčejně odumírají a některé z odumřelých zbarví se ponenáhlu tmavě a diffusně.
Odnímáme-li leukocyty žábě později po vstříknutí barviva, 2.—5. den, vidíme, že jsou některé zrnek úplně prosté, jiné jen málo zrníček barviva chovají a to malých, nebo kde jsou zrnka větší, jsou méně barvou nasycená, bledá. Při tom pozorujeme někdy, že jsou i těla slabě modře zbarvená, zvláště některé okrsky, a když takový praeparát po několik hodin pozorujeme, shledáme, že i toto slabé diffusní zbarvení mizí a zrnka se rovněž odbarvují.
Necháme-li praeparát zvolna nad plamenem zaschnouti, vidíme v něm rozpadlé leukocyty a sem tam hroudy modrého barviva. Ohledáme li takovýto praeparát po delší době, shledáme ho nezměněný, modré hroudy se neod-
barvily.
Při způsobu pozorování pod -I) uvedeném, kde jsem leukocyty přivedl ve styk s barvivem mimo tělo, uvnitř skleněné kapilláry, pozoroval jsem na sloupečku lymfy v této tři vrstvy v sebe přecházející. Kde barvivo s lymfou se stýkaly, byla tato nejintensivněji modře zbarvená, střední vrstva byla slabě modravá, třetí vrstva úplně nezbarvená. Ve vrstvě první byly po krátké době leukocyty mrtvé, tmavě diffusně zbarvené, zvláště jádra skoro černomodrá. Vrstva prostřední měla leukocyty živé, ale jen pomalu tvar měnící, těla těchto byla slabě zbarvená, avšak více než okolní tekutina. Vrstva pak zevní, úplně nezbarvené leukocyty obsahovala. Leukocyty této vrstvy po nějaké době po zhotovení mikroskopických praeparátů dosti živě se pohybovaly. V kapilláře vůbec leukocyty dosti rychle odumíraly, a jen v některých případech mohl jsem průběhem 24 hodin pozorovati změny, ač dosti málo patrné. Ve střední vrstvě objevila se v leukocytech živých zrnéčka barviva, ale velmi malá a slabě zbarvená, většina leukocytův odumřela a byla diffusně tmavě zbarvená. Leukocyty ve vrstvě lymfy zevní také něco barviva přijaly, ale zrnek v nich jsem nepozoroval, snad že doba, pokud žily, byla velmi krátká. Dají se tedy i mimo tělo napodobiti ovšem v malé míře zjevy, uvnitř cév se odbývající.
Kde leukocyty odumřely, ať již byly zbarvené či nezbarvené, i po delším pozorování jsem v nich nikdy neviděl tvořiti se zrníčka barviva.
Z uvedených pozorování je patrno, že barvivo, které se v roztoku do krve dostává, netvoří zrnéčka v sérum, ale jako roztok do těla leukocytu vniká a tam pochody jich životními v podobě zrnek se vylučuje, neboť v mrtvých leukocytech, byla-li tam zrnka již před úmrtím jich, dále nevzrůstají, nebyla-li, ani se netvoří. Kde se zrnéčka v sérum nalézají, a to jen zřídka a v malém množství vidíme, dostala se tam vypadnutím, zejména rozpadem červených
438 ﻿krvenek, jak jsem direktním pozorováním dostatečně příležitosti měl se přesvědčiti. Zrnka barviva uvnitř leukocytů živých nezůstanou ve stejném stavu, ale vzrůstají a po jisté době se odbarvují. Jakým způsobem se odbarvení děje, zda rozpuštěním a odplavením barviva, či redukcí jeho, nedá se bez dalších pokusů roznodnouti. Okolnost, že zrnkům na velikosti při odbarvování neubývá, dále, že místa, kde zrnka byla, mají po odbarvení zvláštní bílou barvu, od ostatní barvy leukocytů se lišící, mluví snad pro redukci, takže by se tvořila látka leukomethylenová; tolik alespoň lze viděti na praeparátech, zvláště lemem balsamovým opatřených. Avšak také domněnka, že při odbarvení se zrnek běží snad také o rozpuštění a vyplavení barviva, nedá se odmítnouti.
Ohledáváme-li totiž leukocyty delší dobu po zavedení barviva do těla, ubývá v nich zrnek, tato jsou menší, slaběji zbarvená, při tom i tělo slabě modře je zbarvené, tu zamlouvá se nám domněnka, že se jedná o rozpouštění a že barvivo ze tkáně odplaviti a vymyti se dá, přesvědčil jsem se zejména u chrustavky a dolního víčka, kde jsem z vyvýšené nádobky nechal přitékati po proužku filtračního papíru fysiologický roztok soli kuchyňské k jednomu kraji krycího sklíčka praeparátu, na druhém konci sklíčka pak jiným proužkem tekutinu odváděl. Tímto způsobem pod mikroskopem viděl jsem, jak poznenáhlu se barvivo vymývá, zároveň pak odvádějící proužek papíru se do modra zbarvuje.
Jiná otázka jest, v jakých útvarech těla buněčného se zrnka ukládají; že by se usazovala jen v uzlíčcích trámečků protoplasmatických, nelze připustiti, poněvadž zrnka jeví někdy nápadnou velikost. Rovněž nezdá se býti pravděpodobným, že by barvivo pouze vsáknuto bylo, aniž by hmotu buněčnou stranou tlačilo, poněvadž si pak stěží vysvětlíme ostré a kulaté obrysy zrnek. Pravdě nejpodobnější je možnost, že barvivo, v zrnka se srážející, tkáň vytlačuje stranou, tvoříc si tím způsobem místo.
v
Ze tvoření zrníček je pouze vitální činností buněk možné, nedá se dle uvedeného popírati. Vchází li při tom barvivo v chemické sloučení s jistými látkami těla buničného, kteréžto látky buňce odnímá a tím v nerozpustné ony kuličky barviva se sráží, jak myslí Ehrlich * vzhledem ku čivovým vláknům, pak může dojista odnímati tkáni jen takové látky, které pro biologické pochody buňky jsou méně platným činitelem, poněvadž často jsou leukocyty zrníčky barviva skoro naplněny a přece se čile pohybují. Také epithel žláz dolního víčka žáby bývá, abych tak se vyslovil, přecpán zrnéčky barviva, nicméně žlázy na elektrické podráždění zcela správně se stahují. Podobně vířivý epithel z dutiny ústní žáby, ač zrnky je přeplněn, přece tím nijak není vyrušován ve víření svými ciliemi.
Na základě uvedeného možno pokusy Nečajevovy nyní blížeji posouditi. Nálezy jeho mohl jsem, jak uvedená data ukazují, potvrditi, jako objevování se zrnek v leukocytech, jich vzrůst a odbarvování. Než nemohu souhlasiti s Nečajevem dotyčně následující otázky. Nečajev myslí, že leukocyt, přijav do sebe zbar-
* Ober schmerzstillende Wirkung děs Methylenblau — Ehrlich u. Leppmann D. Med. Wochenschr. 1890 No. 2J.
439 ﻿8
i
vény bacillus, barvivo mu odnímá a ve svém těle v podobě zrnek vylučuje, praví pak přímo,* že v leukocytech, které bacillň nechovaly, neviděl tvořiti se zrnek barvivých, kde pak zrnka byla a žádné bacilly, myslí, že tam původně byly zbarvené bacilly, ale že se tak odbarvily, že oku patrnými nejsou. Toto mínění jeho jest nedokázané, neboť je věcí nepopiratelnou, že zrnéčka barvivová v leukocytech se vytvořititi mohou i bez přítomnosti zbarvených bacillů, jen když se mohl leukocyt setkati s roztokem modře methylenové. O tom se mohl Nečajev úplně přesvědčiti, kdyby byl udělal kontrolní pokus, při kterém by byl vložil žábě pod kůži houbu pouze s barvivem bez bacillů.
v
Ze by leukocyt nemohl barvivo tyčince bakterie odnímati a z tohoto barviva v těle svém vytvářeti zrnéček, to nelze sice a priori popírati, ale že by zrnha ta tvořil vždy a výhradně jen z barviva bacillů odňatého, není Neča-jevem dokázáno, poněvadž v houbě zbylo po zbarvení bacillů dojista ještě barviva dosti, které leukocyt mohl přímo do sebe přijmouti a z něho zrnka vytvořiti Pro tento náhled mluví také vlastní uvedené pozorování Nečajevovo, při kterémž leukocyt obsahoval pouze jedinou tyčinku anthraxu a přece značné zrnko barviva vytvořil.
Vzrůst zrnka a současné odbarvování bacillů může tudíž spolu souviseti jen z části, nemusí to býti pochody úplně od sebe odvislé, jak myslí Nečajev, nýbrž jen parallelní. Nečajev chce, ač dosti vyhýbavě tuto jím uznanou schopnost leukocytův, odnímati bakteriím barvivo a vylučovati je uvnitř svého těla ve způsobe zrnek, přivésti v bližší connex s rychlejším ničením bakterií uvnitř leukocytův, a uvádí nález svůj jako nový, důležitý příspěvek pro vysvětlení, jak organismus zbavuje se microbů do něho vniklých. Praví při tom, že ani domněnku pronésti nelze přistávající úplné neznalosti histochemických pochodů, zda přecházejí s barvivem z bakterií do těla leukocytů také některé součásti, tělo bakterií skládající, nebo děje-li se tu pochod, jejž Mečnikov »intracellulárním zažíváním* nazval.
Než tento nový nález Nečajevův na základě svrchu mnou uvedených důvodů dlužno posud za nedokázanou domněnku pokládati. Nález Nečajevův dá se dvojím způsobem vysvětliti a za tou příčinou nelze výklad Nečajevův co jedině správný, tudíž co dokázaný považovati.
* 1. c. str. 432.
440"
