"","x"
"1"," ﻿ROČNÍK VI.
TŘÍDA II.
ČÍSLO 2.
Předběžná zpráva o zemětřesení v Pošumaví
ze dne 5. ledna  1897.
Podává J. N. Woldřich.
iS jedním obrazcem v textu.)
Předloženo dne 22. ledna 1897.
Ač z hlavní části rozsahu zemětřesení tohoto, totiž z Bavorského lesa, nemám jen několik zpráv časopiseckých, dovoluji si přece na základě zpráv z království Českého mne, jakož i pana prof. Dra. F. Becke-ho dosud došlých, následující předběžnou zprávu o zjevu tom podati a několik úvah a poznámek tu připojiti.
Od pozorovatelů mých,, došly následující zprávy na základě dotazníků jiní zaslaných:
Vimberk: Zemětřesení pozorováno dne 5. ledna 1897 o 7 h. 45 m. ráno. Telegrafní hodiny jdou o 5 m. předem. Místem pozorovacím jest zámek ve Vimberku stojící na skále. Otřes pozorován byl stoje i leže od mnoha osob. Byl to otřes jediný, 5—6 vteřin trvající, a sice krátký to náraz se strany, spojený s chvěním po celý průběh a to od ./Z. Směr třesení pozorován byl bezprostředním pocitem. Otřes byl spojen s rachotem, podobným rachotu nákladního vozu; rachot slyšen byl zároveň s otřesem. Okna ve vyšší poloze se třásla. Pohyblivé a visací předměty neposunuty. Vedlejší nápadné zjevy žádné. Pouze kočka pozorovatele jevila nepokoj. Zemětřesení pozorováno bylo i na Kvildě, Landstrassu, Kunžvartě, Schiller-bergu, Ferchenhaidu, Neugcbau a Klášterci. Směr od JV k SZ. V Landstrassu shozeny byly prý komíny.
Leopold. Zcithammer.
Sv. Máří: Zemětřesení pozorováno 5. ledna 1897 o 7 h. 35 m. ráno v budově školní při sezení. Škola stojí na návrší. Pozorování se stalo od
K o zprávy: Ročn. VI. Tř. II. Čís.
II. ﻿mnoha osob. Otřes jediný, krátký to, silný náraz. Visací lampa se pohnula. Náraz trval 5—6 vteřin a spcjen byl se slabým rachotem. Budovy nepoškozeny.                                                                                    Jos. Čejka.
Husinec: Zemětřesení nebylo pozorováno.                   Dr. A. Weil.
Vlachovo Březí: Zemětřesení nebylo pozorováno.               T. Šobr.
Čkyně: Ráno o V-2& hod. 5. t. m. bylo slyšeti rachocení as jako když těžký vůz rachotí; ježto však žádných úkazů provázeno nebylo, nepřikládáno mu žádné důležitosti. Když však došly zprávy z Vimberka, Kužvardy, Vltavy (kde lidé z kostela utíkali), Vonšovic (kde slyšeli dunění jako při jízdě vlaku a sesle pod jedním občanem poskočila), Hradčan (kde hrnky na plotně poskočily), tu teprve připočten byl rachot na vrub zemětřesení. Zdá se, že více bylo cítěno na vrších než v dolinách.
Václav Vavrýn.
Lčovice: Ve 3/48 hodin ráno slyšen rachot jako těžkého vozu opodál-ného; otřes nepozorován. Řeka pod vsí byla 4. ledna úplně zamrzlá v délce 300 m bez puklin a trhlin; dne 5. vykazoval led po celé délce blíže pravého břehu trhlinu rovnou jako by nožem proříznutou, ač v noci silného mrazu nebylo.                                                                  R. Kleinschmidt.
Malenice: Nepozorováno nic.                                       Fr. Krupička.
Velký Zdíkov: Zemětřesení pozorováno dne 5. ledna 1897 o 7 hod. 45 min. ráno ve volné prostoře i v budovách a celém okolí. V místě samém však toliko jen v hořejší části »Zábrodě« a to jediný otřes trvající až 6 vteřin. Způsobem pohybu od jihu přicházejícího bylo chvění od jižní strany jdoucí, spojené se značným, hlubokým rachotem trvalým, daleko slyšitelným, předcházejícím chvění. Více zemětřesení pozorováno bylo v Brancově (na vysoké skále), kde lidé utíkali z obydlí. Dne 3. ledna řádila ve Ždíkově a okolí silná bouře.                                      J. Zlábck.
Velký Zdíkov: V místě nepozorováno ničeho, ve fořtovně u Lizu (jihozápadně) byl slyšán mezi půlí a třemi čtvrtěmi na osm krátký rachot a okna v kuchyni se otřásala.
Na Kvildě: Lesník p. Železný vypravuje, že po půl osmé hodině začala se dřevěná budova tak silně třásti a rachotiti, že všichni ven vyběhli z obavy, by budova se nesřítila. Dveřeje se skutečně tak posunuly, že dvéře se nezavírají. Směr prý byl od SZ k JV (snad opačně?).
Na Bučině: Lesní p. Noha vypovídá: Mezi půl a tří čtvrtí na osm vznikl pojednou rachot, podobný rachotu pohybujícího se těžkého vozu; kočka utekla z pece na půdu. Vznik byl tu prý o něco dříve než východně.
Bedř. Knorre.
Stachy: V místě 5. ledna nic nepozorováno; za to okolo osmé hodiny ranní v Král. Hvozdu, Něm. Chalupách, Michalově, Krousově, V. Žíhově,
II. ﻿Kůzově, Bláhově a částečně i v Jirkalově pozorováno zemětřesení. V uvedených místech pozorován otřes toliko jediný, 5—6 vteřin trvající, po celý průběh stejný od JZ. Lžičky z hrnků na misníku vyskakovaly, v Bláhově židle se pohnuly a pokličky na hrnkách drnčely. Otřes spojen byl s rachotem podobným tomu, jako by saze v komíně chytly. Rachot otřesu sledoval. Nad Starou Hutí zastavili se voli.                                              J. Kukla.
Pan prof. Dr. F. Becke se mnou sděluje následující jeho došlé zprávy: Zemětřesení z 5. ledna b. r. nepozorováno v Prachaticích, v Stubenbachu a v Kašper. Horách, též ne v Krumlově, v Horní Plané a ve Zbitinách (Oberhaidu).
C. Freiung: Otřes doprovázen podzemním rachotem jako těžkého povozu v 7 h. 45 m., podobně na Kláštcrci a Vimberku, kde prý pozorovatel slyšel rachot 2 minuty trvající s dvojím sesilněním (nejspíše to ozvěna).
Huť Filipova: 8 h. ráno (nekontrolováno) dvě vteřiny trvající chvění země doprovázeno rachotem. Stojící osoby pozbyly rovnováhy, nádobí kuchyňské se pohybovalo.
Kvilda: 8 h. 30 m. ráno (nekontrollováno) pozorován náraz směru ji/ního, 2—3 vteřiny trvající, rachot předcházel.
Ferchenhaid: Asi v 7 h. 50 m. ráno 2 vteřiny trvající náraz z jihozápadu; okna řinčela, taktéž i sklenice ve skříni; rachot předcházel asi o l'5 vteřiny; obyvatelé se domnívali, že se někde budova zbořila. Pozorováno hlavně též v Neugebau a na Bučině.          Dr. Budde z Vimberka.
Vltavice hořejší: 7. h. 55 m. (nekontrolováno) 4—5 vteřin trvající chvění doprovázeno duněním současným, na půdách stavení rachot; od jihu k severu; nic nebylo pošinuto.
Lenora: 7 h. 45 m. (podle telegraf, hodin) chvění od jihu k severu trvající asi 5 vteřin doprovázeno současným rachotem hromovitým. Okna a sklenice ve skříni řinčely. Pozorováno též v Šatavě, Vlčí Jámě a Hiibleru. V Lenoře pozorován dne 7. ledna 6 h. 30 m. večer od vícero osob náraz dvě vteřiny trvající.
Kunžvart: 7 h. 50 m. ráno silný otřes z jihovýchodu.
Volary: Asi v 7 h. 56 m. pozorovaly některé osoby chvění, doprovázené silným hlubokým rachotem ponenáhlu ubývajícím, asi 2 minuty (vteřiny?) trvající; jiné osoby vypovídají, že chvění trvalo 8—10 vteřin a rachot že se podobal onomu běžícího vlaku přes most; směr jihozápadní. Pozorováno též v Gutshausen, Stogerhiitte, Oberschneedorf a Brenntenbergu (Spálené Hoře).
Landstrasse: 7 h. 45 m. ráno (nekontrolováno) rachot jako těžkého povozu rychle se pohybujícího, 5—6 vteřin trvající, ze severozápadu.
Další zprávy svědčící zemětřesení došly p. prof. dr. Becke-ho: z Bučiny z Huti Filipové, Studánek (Kaltenbach), Kvildy Horské, Šatavy,
l* II. ﻿Češ. Trub, Tuše t, Rehbergu, Hůrky (Hurkenthalu) a z lesovny W e i t-fáller. Co do času zní udání ponejvíce na 7 h. 45 m. (přibližně); v Horské Kvildě se udává 7 h. 22 m. a Češ. Trubech 7 h. 50 m. Údaje směru otřesu se od sebe vzdalují; tak oznamuje se směr od JZ k LFaneb naopak z Tuset a Kvildy horské, z JV k SZ neb naopak ze Studánek, Landstrassu, Česk. Trub; z J k S z Weitfáller.
I tu udává se zemětřesení veskrz jako slabé, pohyb jako chvění doprovázeno rachotem, podobným buď hromobití neb rychle pohybujícímu se těžkému vozu. Někde chtěli pozorovatelé slyšeti rachot o něco dříve, jinde trvalo prý o několik vteřin déle nežli chvění.
Noviny přinesly zprávy, že zemětřesení ze dne 5. ledna ráno pozorováno bylo po celém Bavorském lese, kde v některých místech byl náraz velice prudký, tak hlavně v Grafenau a ve Freyungu, taktéž že bylo pozorováno v »Múhlviertlu« Horních Rakous. Současně byl prý otřes i v Alpách.
Obmezujeme se zde prozatím pouze na zprávy z Čech a z hranic bavorských dosavád došlých.
Ku zprávám uvedeným, týkajícím se království Českého, budiž podotknuto, že některé vzdorující si výpovědi, hlavně co se dotyce směru, teprv podrobným porovnáním mezi sebou a dalšími zprávami, hlavně z Bavor a z Horních Rakous dají se opraviti a pak celý průběh vylíčiti; jisto jest, že některá udání směru, pocitem určená, jsou opačná, neb i mylná, což lehce se dá vysvětliti. Co se dotyce času vzniku otřesů, bylo by si přáti některá přesnější udání. Podotknouti tu dlužno, že zprávy došly celkem dosti rychle a že zařízení pozorování takového se osvědčilo.
Vůči zprávám těmto, jakož i vůči rozsahu zemětřesení a vůči geologickému složení Šumavy a Bavorského lesa nemůže býti naznačené zemětřesení z 5. ledna t. r. původu ani vulkanického, ani dislokačně sesuvného ani podružného (tremblement relais), nýbrž jen původu dislokačnč-tektonického.
Z geologických studií v. G ii m b e l o v ý c h vysvítá, že v Bavorském Lese táhne se v délce 18'5 geogr. mil mohutný pruh křemence (Pfahl) směrem Šumavským od JV k SZ s úklonem 60—70° k SV, zapadávající pod rulu šumavskou (hercynskou). V základech pruhu toho uložena rula starší, totiž bojská, nad níž sleduje k východu rula mladší, totiž hercynská, pak dvojí lože zvláštní žuly, pak opět rula bojská s pruhem křemencovým a na to u patra opět rula hercynská, zasahující daleko do Pošumaví. Abnormálním jest tu uložení části ruly hercynské pod rulou bojskou, což dá se podle v. Giimbela vysvětliti jen velkolepým vržením vrstev; vznikla tu podél celého pruhu křemencového dlouhá trhlina, spojená se značnou dislokací; část' starého pohoří ruly bojské byla při tom vyzdvižena a mezi rulu hercynskou pošinuta, podél trhliny vyvřely ony dvě zvláštní žuly v povaze ložní.
Podle dosaváde známých zpráv nahoře uvedených zdá se tudíž, že sídlo otřesu z 5. ledna spočívá ve vrhu nadřečeném, snad mezi Grafenau a Freyun-
II. ﻿gem bavorským; obě místa leží na čáře vrhu toho, Grafenau v údolí potoku Ohe, přítoku lizy. V Čechách leží oblast otřesená mezi Hůrkou a Volary, potažmo Tusetem, otřes nedosáhl Stubenbach, Kašp. Horou, Volyni, Vlach. Březí, Husinec a Prachatice, Horní Planou a Krumlov. Čechy zasáhlo tudíž zemětřesení podél hranic v šířce asi 50 km. neb 6'7 geogr. mil; rozsah otřesu zužoval se tu směrem severovýchodním a zasáhl podél údolí Volynky až za Čkyně, v Malenicích už nepozorováno ničeho; též údolí Ohe v Bavorském
Jihozápadní Čechy a Bavorský Les.
• Otřesená místa; /> pruh křemencový; s směr nejhojnějších otřesů; t směr tlaku;
*' druhý slabší směr.
Lese vykazuje tentýž směr, totiž od JZ k S V. Hořejší údolí Volynky vykazuje též nejčetnější zjevy otřesu; i další místa otřesená západně od údolí toho ležící vykazují v Čechách ten samý směr (čáře této, počínaje od Grafenau náleží v Čechách, jak to připojená črta mapky naznačuje, otřesená místa hlavně: Bučina, Ferchenhaid, Neugcbau, Freyung český, Vimberk a okolí Čkyně). ﻿Otřes z 5. ledna t. r. vzniknuvší nejspíše ve vrhu pruhu křemencového pohybem ohranní hroudy podzemní podél čáry dislokační, snad mezi Grafenau a Freyungem bavorským, šířil se v Čechách směrem údolí Vo-lynky, ; totiž severovýchodním. Tím samým směrem severovýchodním, zdá se, že postupoval otřes od Freyungu bavorského k Volarům, tudíž směrem naznačeným údolí Blánice, aniž by byl tak daleko na SV zasáhl, jako sever-néjší. Celý rozsah uvedených otřesů počínaje od Grafenau náleží útvaru hercynské ruly, klonící se k *ST7, tudíž směrem, jímž hlavní čára otřesů pozorovaných běží. Jen u hranic samých vložena kolem Luznu do ruly žula. Druhý, jižnější směr sleduje celkem hranice mezi rulou a cokem žuly plókenštajnské. Že šířil se otřes ten i do »Miihlviertlu« Horn. Rakous, jest vůči poloze pruhu křemencového a s ním spojeného vrhu pochopitelné.
- .Eo*dle hypothesy Suessové dá se sledovati dvojí směr tlaku na massiv český od oblouku alpského, jeden od JZ a druhý od JV. Oba tyto směry / zápasily během geologického vývinu českého massivu a na něm spočívajících usazenin tak, že za různých dob geologických převládal brzo jeden, brzo druhý, až konečně dospěly ku dnešní konfiguraci země české. Tlaku od -17. působícímu odpovídá vznik celé Šumavy, Krkonoš a Orlických hor, tlaku od JV vznik Rudohoti i prohlubeň jižního křídla jeho, jakož i vlnité hřebeny českomoravské vysočiny. Obojím směrům odpovídají i hojné trhliny, rozsedliny a vrhy vnitročcské. V případu našem odpovídá údolí Volynky tlaku z JI'.
Známo jest, že nevykazují jen mladá pohoří pásmovitá, jako Alpy a Jura a j. tektonická zemětřesení, nýbrž i starší pohoří, jako na př. Rudohoří. V části saské bylo zde pozorováno od r. 1875 až do r. 1885 podle Crednera asi 15 otřesů; víme, že teprv nedávno vznikla zemětřesení menšího rozsahu i na jižní straně Rudohoří v Cechách, odpovídající též tlaku z JV. V zemětřesení Šumavy, vlastně Bavorského lesa, jeví se nám pojednou vliv tlaku z JZ.
Je-li uvedené předpokládání naše správným, což ukáží další podrobné zprávy z Bavor, nebyla by možnost vyloučena, že v zemětřesení z 5. ledna jeví se počátek opětné převahy tlaku z JZ. Avšak obyvatelstvu ohrožujících a poškozujících zjevů se tu obávati netřeba.
Ohledně moderních náhledů zemětřesení se týkajících poukazuji na přehledný článek svůj »Zemětřesení Lublaňské* obsažený v »Sborníku české společnosti zeměvědné«, roč. I. Praha 1895, a na obšírné dílo: R. Hórnes, Erdbebenkunde, Lipsko 1893.
II."
