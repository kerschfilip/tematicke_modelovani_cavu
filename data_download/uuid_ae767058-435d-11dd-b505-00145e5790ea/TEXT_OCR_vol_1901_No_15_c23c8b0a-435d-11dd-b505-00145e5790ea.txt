"","x"
"1"," ﻿ROČNÍK X.
TŘÍDA II.
ČÍSLO 15.
Resekce trachey.
Sděluje
MUDr.   Otakar Frankenberger,
soukr. docent laryngologie v Praze.
(Z ústavu pro všeobecnou a pokusnou pathologii dvorního rady professora Dr. A. Spiny.)
(Předloženo   dne  8.   března   1901.)
Pohnutkou k pokusům, které jsem konal a dosud konám v ústavě pana dv. r. Spiny, byl mně případ strumosní stenosy trachey, který pozorován byl na oddělení pana prof. Maixnera a jehož krátký chorobopis je následující:
Z. B., lóletá svobodná dělnice z V. L., přijata dne 12./XII. 99. na jddělení pana prof. Maixnera ve všeobecné nemocnici. Rodiče její jsou /drávi, jedna sestra zemřela tuberkulosou, druhá prý zánětem měchýře. Asi před 3 roky pozorovala, že krk její je tlustší, a zároveň dostavily se obtíže dýchací, které pak po natírání krku nějakou mastí se o něco zlepšily. Později ale se obtíže dýchací opět dostavily, a když se horšily, přijata byla na českou chirurgickou kliniku, kdež dne 7./2. 98 k ránu provedena byla tracheotomia inferior, poněvadž dusnost dostoupila takového stupně, /e bylo veliké nebezpečí suffokace. Po 7 týdnech, poněvadž zatím obtíže dýchací ustoupily, byla kanula trachealní odstraněna, a 14 dní po zahojení rány tracheotomické nemocná propuštěna. O vánocích 98. ochraptěla a od té doby má slabý hlas. V posledních týdnech opět dusnost se dostavila a rychle tak stupňovala, že hledala znova útočiště na chirurgické klinice. Odtud pak bez zakročení transferována na II. oddělení interní.
Nemocná je menší postavy, gráciím kostry, mírně dobře živená. Dýchání slyšitelné, stridulosní, zvláště v noci tak hlučné, že ostatní nemocné si stěžují, že nemohou spát. Hrtan při respiraci nekoná žádných vzestupných a sestupných pohybů. Dýchání děje se volněji, přiblíží-li nemocná bradu k sternu. Hlas slabý. Na krku v doleních částech je dimmense po-
Kozpravy: Roč. X. Tř. II. Č. 15.
XV. ﻿někud větší než normálně. Toto zduření odpovídá žláze štítné, je ohraničeno oběma kývači, objímá obloukovitě tracheu, sahá po stranách nahoru až k jazylce, dole hraničí na manubrium sterni, a sleduje všecky pohyby polykací. Povrch nádoru je hladký, složen je ze dvou částí postranních spojených isthmem, konsistence jeho měkká. Tep karotid stejný na obou stranách. Ve střední čáře krku v dolní jeho polovině ovalerní jizva asi 2 cm dlouhá a l cm široká, ke spodině přirostlá, radierně vtažena.
Vyšetření laryngoskopické : V hrtanu nic nepravidelného, pohyby vazů hlasových zcela normální. Při tracheoskopii dle Killiana však viděti lze ve hloubce 4. neb 5. kroužku trachealního, že průdušnice jest zúžena ve směru frontálním symmetricky, tvoříc sagittalně postavenou podlouhlou, pochvo-vitou štěrbinu, uprostřed pouze 3 mm širokou. Sliznice celé trachey intensivně červená.
Léčení bylo pouze symptomatické, palliativní, a sestávalo v inhalování slané vody k vůli snadnějšímu odchrlování vazkého hlenu; mimo to zaváděny byly do trachey elastické kathetry č. 12—15, které stenosou úplně lehce procházely, tak že nebylo ani 1/e označiti moment, kdy katheter na stenosu narazí. Musela tedy býti stěna trachealní zde velice podajná, měkká. Nemocná vždy udávala, že se jí po každém katheterisování trachey lehčeji dýchá, ač ovšem objektivně, jak je samozřejmé, nebylo lze konstatovati žádné rozšíření stenosy. Poněvadž pak subjektivní stav její celkem dosti se zlepšil, propuštěna 31./l. 1900 z nemocnice. Štěrbina je při propuštění poněkud, asi snad o l mm, širší, sliznice bledší než při přijetí.
Není zajisté žádné pochybnosti, že se v případě sděleném jedná o stenosu povstalou tlakem zvětšené žlázy štítné na stěnu trachealní, o stenosu strumosní s tvarem pochvovitým. Stenosy tyto, jako vůbec stenosy ze strumy povstalé, mohou se státi dosti nebezpečnými, poněvadž jednak mohou znenáhla dosáhnouti takového stupně, že k zachránění života nutno otevřít tracheu, jednak proto, že v některých případech mohou vésti ku náhlé, neočekávané smrti (»Kropftod«), o jejíž příčině dosud definitivně rozhodouto není. Příčina nebude asi ve všech případech stejná. Není však dnes úkolem mým o tom se šířiti.
Therapie těchto stenos nemá až dosud valných vyhlídek. Dostoupila-li stenosa takového stupně, že musela býti konána tracheotomie, bývá nemocný odsouzen nositi do smrti kanulu trachealní. Exstirpací strurny lze sice tlak odstraniti, ale ježto jsou chrustavky atrofické, ztratí trachea odstraněním strumy svou oporu, a tím spíše kollabuje, jak tomu svědčí ku př. jeden případ Billrothův,1) kde trachea po exstirpaci na těch místech, kde dříve struma ji byla stlačovala, úplně kollabovala, tak že ihned musela konána býti tracheotomie. Tážeme-li se po radikální léčbě stenosy ze strumy jakož vůbec stenos trachcalních, jichž nelze methodou endolaryn-gealní odstraniti definitivně — a k těm patří zejména také stenosy trauma-
») Eiselberg, Zuř Resektion u. Naht der Trachea.   D. med. Woch. 1896,    N. 2--
XV. ﻿tické a jizvovité po lues i jiných processech ulcerativních — může se jednati pouze a jedině o exstirpaci zúžené a změklé části, tedy o resekci trachey. Ano, resekce trachey je, jak Eiselsberg x) praví, ideální operace, právě tak, jako při analogických prosessech traktu zažívacího resekce střeva s následujícím cirkularním stehem. První vykonal resekci trachey, ovšem xa jiných okolností, Kiister;2) případ týkal se IS1^ roků starého hocha, který transmisním řemenem uchopen byl za nákrčník a utrpěl přetržení trachey. Ihned tracheotomie a sešití trachey; to se však úplně nepovedlo a na místě poranění vyvinula se jizvovitá stenosa nad píštělem trachealním. Kúster celou tuto stenosovanou část trachey vyřízl, dolení zjizvený konec ivolnil, okrvavil a spojil s hořením. Nyní nastalo zhojení, až na malý pištěl velikosti asi hrachu, který zůstal a vzdoroval všem pokusům jej zavříti.
Druhý, tomuto podobný případ sděluje Eiselsberg. *) Po pokusu sebevražedném, při kterém trachea úplně byla napříč přetnuta, dolení její konec srostl axiálně s kůží, kdežto hoření konec počínaje druhým kroužkem byl súžen a končil slepě, na spůsob zatavené skleněné rourky. Kiselsberg vypraeparoval oba konce, dolení okrvavil, hoření resekoval a oba konce sešil; osm týdnů po operaci úplné zhojení, dýchání úplně volné, řeč normální vzdor paralyse levého rekurrentu a pravého m. crico-arytacn. post.
Vzhledem k těmto dvěma případům leží na snadě myšlenka, zkusiti resekci také v případech stenosy trachey, ve kterých jiné spůsoby léčení, zejména znenáhlé dilatování zaváděním tuhých rourek do trachey, nevede k cíli. Že to možné, že zejména lze dosti velikou část trachey vyjmouti a konce od sebe vzdálené sešíti, a že tyto bezvadně mohou srůsti, ukázal Colley 3) pokusy na psech. Konali sice již dříve Gluck a Zeller °) pokusy na psech, ale autoři tito prováděli resekci trachey jen jakožto konečný akt při svých pokusech exstirpace hrtanu, aby zabránili vzniknutí pneu monie ex ingestis, proto k pokusům těm na tomto místě nelze nám blíže přihlížeti. Naproti tomu konal Colley resekci trachey ad hoc. Nejprve konal řezy cirkularní takže jistý počet kroužků trachealních i se zadní membranosní stěnou byl vyjmut.
Při pokusech těch ale nastala skorém vždy cirkularní, diafragmatická /uzenina, která ve značné míře bránila volnému dýchání. Aby se tomu vyhnul, vedl Colley později řezy šikmé z předu a shora dozadu a dolů, tak, že každý z obou řezů protínal 5 kroužků, a dolení řez veden byl o 5 kroužků níže hořeního. Tím způsobem celkem proříznuto 10 kroužků, a i každého z nich část excidována. Colley zamýšlel tímto šikmým řezem dáti jízvovitému valu uvnitř trachey šikmý směr z předu s hůry dozadu dolů, a zabrániti tak nebezpečí stenosy. Za to však nastala jiná vada: ne-
•J 1. c.
3)   Colley Deutsche Zeitschr. f. Chirurgie XL. 1894, pag. 150.
4)   Deutsche Zeitschr. f. Chir. XL. 1894.
*) Langenbecks Archiv f. klin. Chir. Bd   26, 1881.
XV. ﻿podařilo se vždycky, adaptovati přesně chrustavku ke chrustavce, a tak se stalo, že často jeden konec přečníval přes druhý, a srůst obou konců trachey byl nedostatečný. Následkem toho volil Colley jiný řez, totiž »bajonettový«; vedl řez nejprve napříč z předu do zadu, ale jen až do polovice roury trachealní, pak nůž otočil o 90° dolů a vedl řez skrze pět kroužků trachealních, rozděliv tak tracheu na místě tom v přední a zadní část; konečně otočil nůž opět tak, aby ostří jeho hledělo nazad, a dokončil řez příčným protnutím zadní polovičky. O 5 chrustavek doleji týž řez opakován, a tak odstraněna část trachey, která měla vzdálenou podobu bodáku. Rány pak sešity katgutem. Ale ani tato modifikace se neosvědčila, poněvadž přední lalok trachealní, který souvisel s dolením koncem trachey, se uvolnil, při inspiraci zapadl do zadu a jako záklopka přilehl na lumen trachey, čímž spůsobil suffokaci zvířete. Z té příčiny konečně Colley směr těchto řezů obrátil, totiž vedl řez nejprve napříč až do polovičky objemu trachey, pak obrátil nůž ostřím vzhůru, směrem ku hrtanu, prořízl pět kroužků, a opětným příčným řezem dozadu řez dokončil; týž řez o pět kroužků doleji. Při takto vedeném řezu souvisí přední lalok s hořením koncem trachey, a i kdyby steh povolil, nenastane suffokace, poněvadž lalok zůstane viset dolů, nezapadne do trachey, aniž se inspiračním proudem vtáhne do trachey. Touto poslední methodou docílil Colley ideálního srostení obou částí průdušnice.
Celkem operoval Colley 10 psů; zpočátku prováděl předběžnou tra-cheotomii a ucpával tracheu nad kanulou, aby zamezil zatékání krve do hlubších částí ústroje respiračního, což však později ukázalo se zbytečným.
Resultáty těchto pokusů, pokud jich lze použiti u člověka, shrnuje autor v tyto věty:
»1. Některé striktury trachey lze odstraniti jedině excisí zúženého místa;
2.  tato excise vykoná se nejlépe tak, že se odstraní nikoli kruhovitá část trachey, nýbrž v podobě bodáku;
3.  tímto spůsobem rozdělí se pozdější jizva  v hoření zadní   a dolení přední část, a zamezí se utvoření kruhovitého, do lumina trachey vnikajícího, uprostřed perforovaného diafragmatu;
4.  profylaktická tracheotomie není zapotřebí.*
Zdá se, že pokusů Colleyových nebylo si tak povšimnuto, jak dle mého zdání byly by zasluhovaly. Eiselsberg v uvedené práci sice uznává důležitost operace této při stenosách trachey různého původu, a jako jednu z indikací uvádí také > změknutí a následovně zúžení trachey tlakem nádorů vně trachey sedících*. Praktických výsledků však až dosaváde ani pokusy Colleyovy, ani tak přesně Eiselsbergem stanovené indikace neměly, nikdo až dosud nepokusil se, stenosu trachey touto radikální, a jak Eiselsberg praví, ideální cestou odstraniti. Proto byl případ úvodem mnou sdělený a nemožnost jiného účinného léčení mně pobídkou, abych pokusy
XV. ﻿Colleyovy po případě s některými změnami opakoval a znovu poukázal na možnost a prospěšnost operace této.
Zejména jednalo se mi o to, nalézti, možno-li, spůsob, jímž by se dalo zamezit tvoření se diafragmatických zúženin při resekcích transver-salních, o něž při resekci trachey lidské zajisté nejspíše se může jednati, poněvadž resekce bajonettová je přece jenom poranění příliš veliké, veliké části trachey se dotýkající, a nelze by bylo jí použiti než jen při stenosách docela krátkých a ohraničených. Máť lidská trachea 16—20 kroužků, musela by se tedy při resekci bajonettové vždy nejméně polovička všech kroužků proříznout.
Dále vzal jsem si za úkol, přesvědčiti se, až do jakého stupně lze tyto resekce provádět, to jest, jakou maximální část trachey lze u psa resekovat.
Co se otázky prvé týče, řekl jsem právě, že Colleyovy methody bajonettové resekce trachey u člověka nelze dobře užiti; na druhé straně možno domýšleti se, že vytvoření se diafragmatické stenosy po cirkularní resekci je zaviněno nedostatečnou methodou, a že snad modifikováním její vzhledem ku vedení řezů, vzhledem ku adaptaci obou konců trachey k sobě, vzhledem ku vedení stehů a p. bude lze docíliti toho, aby toto diafragma se nevytvořilo, nebo aspoň nevytvořilo se v takové míře, aby ohrožovalo volné dýchání a manifestovalo se hlučnou stenotickou respirací.
Vedl jsem tedy při svých pokusech vždy jen řezy cirkularní. První operaci (pok. I.) vykonal jsem dne 9. května 1900. V narkose morfiové po oholení a omytí přední strany krku veden řez kůží od doleního okraje hrtanu až k jamce hrdelní, pak vypraeparována a isolována trachea, z níž resekovány čtyři kroužky. Potom oba konce trachey sešity osmi stehy hedbávnými, penetrujícími, svalstvo a kůže o sobě sešity stehem kožešni-ckým. Psovi po operaci vedlo se dobře, rána se krásně hojila, až na nej-dolejší část', kde nastalo hnisání, které ale také brzy se zahojilo. Avšak dne 26. května, tedy tři týdny po operaci pozorováno, že pes, když se postaví, nebo když běháním se unaví, dostává dusnost; dýchání stává se stridulosní, mezery mezižeberní a hypochondria při inspiraci se vtahují.
Poněvadž tyto příznaky čím dále tím byly těžší, provedl jsem dne 6. června, tedy přesně 4 neděle po první operaci, druhou resekci trachey, při které vyňaty byly celkem tři kroužky, a sice tak, že řezy vedeny byly skrze kroužky chrustavkovité, a oba konce trachey sešity jako poprvé stehy hedbávnými. Zvířeti vedlo se opět zcela dobře, rána se dobře hojila, ale 14. dne po této operaci opět po delším rychlejším pohybu dostavovaly se příznaky zúžení trachey; stenotické dýchání skoro den ode dne se horšilo, až asi za dva týdny dosáhlo svého maxima, tak že pes i po zcela mírném pohybu musel ulehnouti, natáhl krk a těžce oddychoval. V takovémto stavu nacházel se pes opět asi 14 dní, načež příznaky stenosy poněkud se mírnily tím spůsobem, že delším běhání sice nastával stridor a téžké oddychování a vtahování mezižebří a hypochondru, což ale za
XV. ﻿krátkou chvíli vždy přešlo.   Jinak byl pes   po   celý   ten   čas  velice   čilý a dobře žral. Dýchání ponenáhlu tak se lepšilo, že již dne 11. září v proto kole zaznamenáno: Pes i po běhání volně dýchá.
Část trachey při druhé resekci vyňatá jevila značné zúžení na spůsob diafragmatu, jehož centrální otvor obnáší jen asi 4 mm v průměru. Při proříznutí zadní, membranosní části trachey a rozložení trachey vidíme především, že stehy všecky drží; na místech pak, kde nitě probíhají v lumen trachey, vyvinuly se podélné, zarůžovělé hrbolky, které zvláště na zadní, membranosní stěně trachey jsou mohutné; od sebe jsou odděleny žlábky se zcela normální sliznicí. Složíme-li opět tracheu do přirozené polohy, vidíme, že jmenované hrbolky se navzájem dotýkají a ono diafragmatické zúžení tvoří, které poněkud se rozšíří, když oba konce této resekované části trachey od sebe roztahujeme. Tomu ovšem odpovídá ta okolnost, že pes lehčeji dýchal, když hlavu a krk natáhl.
Část této resekované trachey vložena do celloidinu a vyšetřena histo-logicky. Sliznice vykazovala mohutnou vrstvu epithelialní, pod epithelem ve sliznici sarné i v tkáni submukosní malobuničná infiltrace. Chrustavky v centrálních partiích zvápenatělé. Místo, kde hedbáví proniká interstitialní membránou, je hojně infiltrováno leukocyty, které pronikají i vlákna hed-bávná. Infiltráty tyto zvláště veliké jsou na vnitřní straně, kde buď co dif-fusní hrbolek, buď co stopkatý nádor vycházející ze sousedství vpichu, to jest tam, kde hedbáví sliznici proniká, z okolí svého vystupuje. Podrobnější vyšetření nebylo možné, poněvadž praeparát při operaci omylem vložen byl do silného roztoku karbolové kyseliny a tím se částečně zkazil.
Dne 14. ledna 1901 byl pes demonstrován v týdenní schůzi »Spolku českých lékařů*, načež dne 22. ledna 1901, tedy 8V2 měsíců po první a 7Y2 měsíců po druhé operaci, zabit. Na místě, kde trachea byla reseko-vána a kde oba její konce byly sešity, je trachea v délce asi 7 millim. kol dokola blánitá, blána je velmi pevná, nesnadno podajná; pouze po stranách, blíže konců obloučků chrustavkovitých, nalézá se v této bláně po obou stranách pevné, jako chrustavka tvrdé těleso. Tato blánitá část trachey nejeví žádného zúžení. Pod touto částí pak je trachea značně rozšířena, což spůsobeno je hlavně nápadným rozšířením zadní, membranosní stěny trachey a roztažením oblouků chrustavkovitých.
S podobným výsledkem setkal jsem se při jiném pokusu (pok. IV.), vykonaném dne 27. června 1900. Zde vyjmuty byly 4 kroužky a užito některých modifikací: řezy vedeny byly intersticialními membránami, k sešití použito místo hedbáví catgutu, při sešívání vsunut byl dolení konec trachey do hořeního. Také v tomto případě vyvinula se během asi 18 dní stenosa, která čím dále tím byla větší, nějaký čas držela se na jisté výši, pak ale znenáhla stávala se slabší a slabší, aniž by však byla úplně pominula. Pes dosud je na živu.
Dvě zvířata mně pošla; jedno (pok. II.) pleuritidou a lobularní pneu-monií, druhé (pok. III.) subkutanním emfysemem a oboustrannou pnemonií.
XV. ﻿Při sekci tohoto posledního shledána diastasa obou konců trachey aspoň v délce l'5 cm, která povstala tím, že všecky stehy povolily. Musím zde podotknouti, že stehy vedeny byly pouze zevním perichondriem a chru-stavkou, kdežto vnitřní část chrustavky, vnitřní perichondrium a sliznice nebyla do stehu pojata, a že vykonáno pouze pět stehů.
Že jsme ale v případě tomto byli na dobré stopě, toho důkazem jsou oba následující pokusy. První (pok. VI.), týkající se mopsi čubky, váhy 775 kilo, proveden dne 9. listopadu 1900. Vyjmuto bylo 5 kroužků, a sice tak, že řezy vedeny přesně při okrajích kroužků té části, která měla býti resekována, tak aby na řezech, které po resekci se stehem spojiti mají, zbyly na obou stranách měkké, membranosní části. Pak přiloženo šest stehů catguto-vých, a sice submukosně, to jest, do stehů pojmuto jen peri-chondrium a chrustávka, a jehla protažena mezi chrustav-kou a slizni čí. Bolení část nebyla vsunuta do hoření, nýbrž oba konce prostě k sobě adaptovány. Svaly a kůže o sobě šity byly hedbávím, stehem kožešnickým. Rána hojila se dobře, pes byl celý čas čilý a veselý, dobře žral a striktura trachey se nedostavila. Pes žil po operaci 75 dní, a po celý ten čas bylo dýchání úplně volné, tak že můžeme říci, že jsme v případě tom dosáhli, co jsme hledali, totiž po cirkularním řezu zcela volnou průchodnost trachey.
Dne 24. ledna 1901. byl pes zabit. Trachea srostla tak, že místo, kde byla resekována, nelze skoro ani poznati. Žádná diastasa chrustavek, žádná striktura; na místě, kde oba konce trachey byly sešity, nalézá se interstitialní membrána, o nic širší než ostatní.
Druhý pes (pok. VII.), operován byl tímže spůsobem dne 19. prosince 1900. Odstraněno šest kroužků tak jako v případě předešlém, a stehy catgutové vedeny opět submukosně. Také u tohoto psa nenastalo žádné zúžení trachey v kritickém čase — t. j. 14.—20. dne po operaci — i byli jsme oprávněni doufati, že zde bude výsledek operace stejně ideální. Jediná poněkud nemilá komplikace, která při hojení rány na krku se dostavila, bylo zduření okolo rány v celé její délce; kůže nad zduřením byla normální, zduření samo nebolestivo, někdy více, někdy méně napnuto, i zdálo se, že fluktuuje; když však (8. dne po objevení se naduření a 12. dne po operaci) bylo nabodnuto, vyšel s foukacím šelestem pouze vzduch, načež ihned celé zduření zapadlo a od té doby zmizelo. Hnisu při tom nevytekla ani kapka. Je patrno, že na některém místě, kde oba konce trachey nebyly dobře k sobě adaptovány, vzduch vynikal z trachey do okolí, ale jen potud, pokud sáhala rána, dále do vaziva podkožního se nedostal, a nespůsobil cmfysem podkožní, nýbrž pouze kystu vzduchovou. Otvor onen musel se ale záhy zavříti, aspoň toho dne, kdy vzduch byl vypuštěn, musel již býti zavřen, poněvadž kysta znovu se netvořila.
Pes tento tak jako předešlý demonstrován byl dne 14. ledna 1901 ve schůzi »Spolku českých lékařů«. Byl úplně zdráv; desátého dne potom,
XV. ﻿tedy 24./1. 901 pozorováno, že po delším běhání nastává hlučná respirace a vtahování hypochondru a mezer interkostalních; jakmile však pes v běhání ustane, stiší a uklidní se dýchání skoro okamžitě. Ustanoveno, provésti dne 28./1. druhou resekci. Když pes veden byl ze stáje přes dvůr do ústavu v prvním patře, musel na schodech dvakrát odpočívat. Přiveden do ústavu, velice těžce a hlučně oddychoval, při inspiraci jamky hrdelní, mezižebří a hypochondria hluboko se vtahovaly. Po několika vteřinách dýchání se uklidnilo. Když však po pokoji trochu běhal, opakoval se týž obraz. Operace druhá vykonána za laskavé assistence docenta Velicha a Dra Sebora. Řez kozí veden přesně v jizvě po první operaci. Při praeparo-vání trachey vidíme, že oba konce její po první resekci stojí asi l'5 cm od sebe, spojeny jsouce tenkou jizvovitou blanou. Při tomto praeparování dostalo zvíře takový záchvat suffokační, že by se bylo jistě zadusilo, kdyby nebyla bývala ihned vykonána tracheotomie; otevřena byla dolení část jmenované membrány a do otvoru zavedena kovová kanula. Pak trachea ze zadu isolována a resekována tato membranosní část kromě jednoho kroužku z doleního a dvou kroužků z hořeního konce trachey. Pak sešity oba konce desíti stehy katgutovými, submukosními. Kůže jako ve všech pokusech sešita stehem kožešnickým a rána posypána jodoformem a pokryta vrstvou collodia.
Na resekované části lze viděti, že oba konce trachey po první resekci se rozstoupily, a spojení jich že sprostředkovala v celé periferii dosti tenká blána v délce asi l'5 cm. Směrem ku středu — počítaje od hořeního a doleního řezu — se tato blanovitá roura víc a více zužuje, až asi uprostřed neobnáší více než asi 4 mm v průměru. Po podélném rozstřihnutí a rozložení této blány viděti lze na vnitřní straně, že pokryta jest zcela normálně vypadající sliznicí, nikde nelze spatřiti žádného bujení vaziva, ani diffusního, ani v hrbolkách.
Psovi po operaci vede se dobře. O dalším jeho osudu ovšem nelze ještě mluviti, poněvadž teprve 11 dní od druhé resekce uplynulo.
Jakožto resumé svých pokusů můžeme tedy říci, že vytvoření dia-fragmatické stenosy po cirkularní resekci trachey u psů lze zamezit, ve-deme-li řezy membránou intercartilaginosní a šijeme-li stehy nepenetrují-cími, objímajícími pouze perichondrium a chrustavku. Ve druhém případě takto operovaném nastala sice diastasa obou konců trachey a zúžení membranosní roury oba tyto konce spojující, ale hlavní věcí je, že po šití sub-mukosním nenastala žádná infiltrace, žádné bujení sliznice a submukosy, které by bylo vedlo ku zúžení trachey.
Nelze upříti, že u psa jsou poměry jiné než u člověka: pes neinten-duje tak k processům hnisavým a septickým, jako člověk; technické provedení operace je u psa dálko lehčí, poněvadž nám nepřekáží žláza štítná, která u psa sestává ze dvou laloků od sebe oddělených; také je trachea psí poměrně mnohem delší než lidská, pročež také asi poměrně větší část její lze resekovat, kdežto zajisté resekce trachey lidské pro poměrnou svou
XV. ﻿krátkost bude asi míti dosti úzké hranice. Také samo sebou se rozumí, že stenosy, sedící hluboko v průdušnici, to jest až v dutině hrudní, nemohou se tak snadno státi předmětem chirurgické encheiresy. Konečně sluší ovšem také uvážiti, na co rnnozí autorové poukázali, že co se specielně strumos-ních stenos týče, změknutí chrustavek, tak zv. tracheomalacie je často tak rozsáhlá, že by ani nebylo možné, tak velikou část trachey odstranit a vzdálené od sebe konce opět spojit. Avšak co se prvních námitek týče, je to zajisté věcí asepse a techniky operativní, která se nezastavila před dutinou břišní a lebeční, také zde přiložiti ruku k dílu. Vůči námitce posledně jmenované pak odvolávám se ke Krónleinovi, tedy autoru v otázce, o niž se jedná, zajisté kompetentního, který praví ve své práci »Klinische Untersuchungen uber Kropf, Kropfoperation und Kropftod« v Beitráge zuř klín. Chirurgie IX. str. 610: >Při svých 202 operacích strumy nikdy jsem nemohl potvrditi líčení, které podává Rose o svých extremních případech tracheomalacie, a jsem tedy nucen, na základě svých dosti rozsáhlých zkušeností přetvoření trachey ve vzdušnou rouru (Luftrohrj nebo ve vzdušný pruh (Luftband), jejž lze navinouti, rozhodně popříti. Ale o čem jsem v mnohých případech sebe i své posluchače při exstirpaci volete mohl přesvědčiti, to je nápadná podajnost, nedostatečná resistence stěny trache-alní na tom místě, kde struma ji nejvíce stlačovalo. Lehký tlak prstem •jtačí v těchto případech, právě toto místo, a žádné jiné, dovnitř vtlačiti a tím dusnost náhle tak stupňovati, že takřka experimentálně akutní záchvat dušení se vyvolá. Často je to zcela určitý výčnělek strumy, určitý, tuhý, snad zvápenatělý lalok, který působí lokalisovaný tlak na tracheu.«
Konečně nesmíme zapomenouti, že jsme při operacích na psech a na zvířatech vůbec v jiné velké nevýhodě, která mnohé z výhod jmenovaných vyváží: u zvířat nelze následné léčení provésti tak, jako u člověka, a jak by toho chirurgické zakročení vyžadovalo; a přec netřeba ani o tom se zmiňovati, že zdar operace z veliké části závisí od toho, dána-li rána do příznivých pro hojení poměrů čili nic, a chová-li se nemocný tak, jak toho klidné hojení vyžaduje. U psa nemůžeme přiložiti žádný obvaz, nemůžeme dosíci potřebného k normálnímu hojení rány klidu; pes po operaci běhá, skáče, štěká, natahuje krk a hlavu a všemi těmito více méně násilnými pohyby působí nepříznivě na ránu v průdušnici; a to bude asi zajisté také příčinou, že v některých našich případech rána se rozstoupila, a nastalo srostení obou konců trachey prostřednictvím delší membranosní, rourovité jizvy. Jak blahodárný vliv má na hojení rány zachování naprostého klidu po operaci, to viděli jsme právě u onoho zvířete, u něhož nastalo zhojení dokonalé (pok. VI.). Peň ten choval se neobyčejně klidně. V stáji neb v kleci ležel po celý den tiše, nedobýval se ven, neštěkal, když se mu někdo blížil, nýbrž zůstával klidně ležeti; vypuštěn na dvůr, procházel se zcela pomalu nebo se krčil do kouta dvora, nikdy nepustil se do silnějšího klusu atd., zkrátka byl dokonalý flegmatik a choval se tak, že pod- ﻿10
minky ku dobrému zhojení se rány byly co nejpříznivější, to jest podobné, jaké spůsobujeme také u člověka v případech podobných. Proto také tento pokus nejlépe ze všech lze srovnati s eventuelní resekcí trachey u člověka, a příznivý průběh jeho může nám býti zárukou, že operaci tu s řezy trans versalními s odůvodněnou nadějí na zdárný výsledek také u člověka bude lze provésti.
Co se týče otázky druhé, kterou jsem si byl položil, totiž, jak velikou část průdušnice lze u psa resekovat, tak aby oba konce její opět daly se spojiti a srostly, na tu odpověděti ponechávám si na dobu pozdější.
Panu dvornímu radovi prot. A. Spinovi, který dovolil mně pokusy v ústavě jeho konati a který pokusy ty se zájmem sledoval, skládám také na tomto místě svůj povinný dík.
XV"
