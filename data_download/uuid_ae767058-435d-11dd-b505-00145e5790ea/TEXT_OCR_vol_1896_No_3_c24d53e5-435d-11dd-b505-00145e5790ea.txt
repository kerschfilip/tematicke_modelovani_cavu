"","x"
"1"," ﻿ROČNÍK V.
TŘÍDA II.
ČÍSLO 3.
Experimentalníglykosurie u žab.
(Sdělení druhé.) Podává   MUDr.   Alois  Velich.
Podporou II. třídy České Akademie císaře Františka Josefa   pro vědy, slovesnost  a uméní. Z ústavu pro všeobecnou a experimentální pathologii prof. dra. A. Spiny.
Předloženo dne 1& prosince 1895.
Při pokusech, jimiž jsem se r. 1893—94 zaměstknával, *) přesvědčil jsem se, že u žab vystupuje konstantně glykosurie po exstirpaci mikteru, avšak pouze v tom případě, jsou-li játra jejich normální. U žab, jejichž játra jsou žlutá (tukově degenerovaná), nikdy se neobjeví po vynětí pankreasu cukr v moči. Mimo to jsem zjistil, že partielní vynětí mikteru nemá glykosurii za následek. Dalšími pokusy přesvědčil jsem se, že vpich do prodloužené míchy vede u žab pravidelně ku glykosurii. (Kiihné a j. **)
Také po krmení žab cukrem třtinovým i po podávání cukru hroznového vystupuje u žab vyměšování cukru močí.
Konečně shledal jsem, že i po podkožní injekci roztoku O005—0'01 gr phloridzinu vzniká u žab glykosurie a že i resorpce phloridzinu intaktní kozí má vyméšování cukru močem za následek.
Zabývaje se dále experimenty, jimiž osvětlena býti měla glykosurie u žab, dospěl jsem k otázce, zda snad uvázání žáby samo o sobě nemá vlivu na vystoupení vyméšování cukru. K myšlénce té vedly mne výsledky pokusů Bochma a Hoffmanna, ***) kteří celou řadou experimentu dokázali, že stačí kočky uvázati pevně ku operačnímu prknu, aby během prvých hodin vystoupila intensivní, po několik hodin se udržující glykosurie. Pokusy se žabami prováděl jsem tímto spůsobem: Nejprve jsem se na celé řadě žab (raná esculenta) přesvědčil, že de norma nemají v moči cukru, a to tak, že jsem jim uzavřel kloaku stehem skrze glutealní svalstvo vedeným a po té zataženým.
*) Velich. Příspěvek k nauce o experimentální glykosurii u žab. Rozprav tř. II. ročník IV., č. 17.
**) Viz Neumeister: Lehrbuch der physiol. Chemie.
:;::;:;;:) Der   Fesselungsdiabetes   der   Katze.   Archiv   fůr  experimentelle   Pathologie   und Pharmakologie B VIII, 1878.
Rozpravy: Ročn. V. Tř. II. Č. 3.                                                                            l
III. ﻿Po 24 hodinách uvolnil jsem kloaku, a vyšetřuje vyprázdněnou moč, shledal jsem vždy, že byla úplně cukru prosta.
Na to uvázal jsem žáby každou na zvláštní operační prkno hřbetem dolů a tak pevně, že i jen poněkud větší pohyby jich úplně byly vyloučeny. Liga-tury položeny nad klouby ramenními a hlezennými. Napjaté žáby dával jsem pod kohoutek vodovodu, z něhož jsem nechal vodu po kapkách na uvázané žáby dopadati, tak že neustále dostatečně byly zvlažovány. Jindy vkládal jsem žáby s prknem, na němž byly napnuty, do ploché nádoby, kterouž jsem naplnil vodou do té výše, aby napnutým zvířatům — jež vždy tak jsem postavil, že hoření čásť těla jejich vyvýšena byla — sáhala až ku hrudi. Mimo na prkna uvazoval jsem žáby též na desky skleněné, aby vyloučen byl eventuelní vliv látek ze dřeva vyluhovaných.
Takových pokusů provedl jsem celkem 50. U všech žab objevila se po uplynutí 24 hodin mohutná glykosurie, mimo 3, při jichž pitvě pak se ukázalo, že játra jejich tukově byla degenerována. Dřívějšími pokusy*) dokázal jsem, že se u žab s degenerovanými játry po vynětí mikteru glykosurie nikdy nedostavuje, ačkoliv u zvířat těch, mají-li játra normální a jsou-li po uvedené operaci dosti dlouho živa, v žádném případě cukr v moči nechybí. Zkušenost ta opravňuje závěr, že i u žab napnutých nedostavila se glykosurie. protože játra jejich degenerována byla. Abych pak závěr tento ještě pevněji podepřel, vykonal jsem řadu pokusů, při nichž jsem žabám na operační prkno uvázaným játra exstirpoval a pak je nechal i na dále napjaty, vloživ je po operaci do nádob s vodou, jak svrchu vylíčeno.
Takových pokusů provedl jsem celkem pět a shledal jsem konstantně, že u žab, jimž játra exstirpována byla, nevystupuje po napjetí vyměšování cukru močí. — I po injekci roztoku phloridzinu, o níž jsem již uveřejněnými pokusy **) dokázal, že způsobuje u žab glykosurii, neobjeví se zjev ten, vy-jmeme-li žabám dříve játra. Pokus ten provedl jsem na pěti žábách, vždy s týmž výsledkem.
Napínání žab prováděl jsem i jiným způsobem než posud vylíčeno, totiž tak, že jsem provlékl hoření čelistí žáby tlustou niť a po té jsem jí svázal končetiny ve výši kloubů hlezenných. Pak jsem ' napnul žábu hřbetem dolů napříč kolem skleněného válce co možná nejpevněji. Na to svázav nitě od čelisti a od nohou, upevnil jsem tak žábu v napjaté poloze a vložil do vody. Při experimentech těchto, jichž celkem 5 provedeno bylo, měla zvířata hrudník velice sploštělý a nejevila během několika hodin téměř žádných pohybů dýchacích. Při vyšetřování moče druhého dne objevila se u všech žab velmi silná reakce na cukr. Mimo to jevily také žáby (3 počtem), jež jsem nití skrze čelist provlečenou ku kohoutku vodovodu uvázal a jimž jsem na každou nohu 20 dg pověsil, velice slabé a povrchní dýchání. Také tyto žáby měly v moči cukr. Zvlažování zvířat dělo se kapáním vody z vodovodu.
*) 1. c. **) 1. c.
III. ﻿Při pokusech těchto nutno vytknouti, že nejvíce tu vystupovalo do popředí následkem velikého napjetí omezené dýchání, o jehož vlivu na vystoupení glykosurie později při rozboru pokusů ještě se zmíním. —
Trvání glykosurie po napjetí omezovalo se pravidelně na dva dny. Po té vyměšování cukru zúplna vymizelo a chtěl-H jsem glykosurii opětovným napnutím dotyčných zvířat znovu vyvolati, tu žába obyčejně během pokusu zdechla. Podařilo-li se pak v některém případě (celkem u tří žab z 10) žábu podruhé napjatou 24 hodin na živu udržeti, objevil se v moči její opět cukr, vždy však byla redukce, již moč poskytovala, mnohem slabší, než jakou se vyznačovala po prvém napnutí.
Zjistiv takto velikou řadou pokusů, že glykosurie u žab napjatých, a sice hřbetem dolů, jest u žab s normálními játry zjevem úplné konstantním, obrátil jsem se k analysi hlavních momentů, jež by u napjatých zvířat mohly býti příčinou objevení se vyměšování cukru močí.
V úvahu nutno tu vzíti možnost následujících okolností:
1.   Napjetím   hřbetem   ku   podložce   vznikají  poruchy   cirkulace, jednak utažením všech čtyř končetin, jednak nezvyklou polohou těla.
2.   Mnohonásobné podráždění nervů sensitivních stažením ligatur na nohou. Zejména však
3.  natažení nervů, zvláště ischiadiků.
4.   Usilovné, rychle se opakující innervace veškerého svalstva, za účelem vybavení se ze vnucené polohy.
5   Omezení dýchání, vyvolané fixací a sploštěním hrudníku při napjetí.
Ad 1.
Poruchy cirkulace u žab napnutých vzhledem ku vlivu na vystoupení glykosurie snažil jsem se prozkoumati těmito pokusy. Za prvé stáhl jsem 5 žabám pevně všechny čtyři končetiny ligaturou nad klouby hlezennými a ramcnními. Ani u jedné z těchto žab neobjevil se však cukr v moči, což nasvědčuje tomu, že stasa krve v končetinách v onom rozsahu, jakéhož při pokusech s napínáním žab dosahovala, nemohla býti příčinou glykosurie po napjetí.
Dalšími pokusy bylo potřebí prozkoumati vliv nezvyklé polohy těla žáby při napjetí, zvláště pokud se týče poruch cirkulace, jež napjetím tím a polohou hřbetem dolů vzniknouti mohou. Za tím účelem napnuto 10 žab břichem ku prknu. Z těchto zvířat vykazovala pouze tři, jež příliš mnoho napjata byla, cukr v moči.
Z pokusů právě uvedených možno souditi, že poloha na hřbetě má při napjetí rozhodně jakýsi vliv, kterýž spatřovati můžeme v poruchách cirkulace. Bližší výklad úkazu toho však podati nemůžeme.
Ad 2.
Dále  předložil jsem   si  otázku, zda   sensitivní   podráždění, ligaturami na
nohou vznikající, nepůsobí glykosurii.   Z pokusů ad 1. uvedených, při  nichž
* III. ﻿
staženy pevně končetiny, aniž by vyměšování cukru pozorováno bylo, dá se souditi, že sensitivní podráždění ligaturami nemá vlivu při vývinu glykosurie po napjetí. I hlubší podráždění sensitivní, jako jest stažení obou lýtek ligaturou neb amputace doleních končetin, nevyvolávají dle mých pokusů glykosurii.
Ad 3.
Hledě pak prozkoumati vliv napjetí nervů, obrátil jsem hlavní x.řetel ku nervu bedernímu, jakožto nejmohutnějšímu nervu. U pěti žab vypraeparoval jsem nervy bederní na obou stranách a natáhl je silně. Operace ta neměla však vyměšování cukru za následek. Dále napjal jsem 5 žab tak, že jen zadní končetiny a s nimi i nervy bederní napjaty byly ad maximum. Toho docílil jsem tím, že jsem otvorem na operačním prkně prostrčil kolmo zdola nahoru skleněnou tyčinku, podobající se silnému hřebíku, tak že široký, hlavičkou opatřený konec její v otvoru se zachytil a tyč pevně stála. Nyní položil jsem žábu na prkno hřbetem dolů tak, aby tyč kolmo stojící přišla mezi zadní nohy. Po té natáhl jsem zadní končetiny, pokud možno bylo nejvíce, a přivázal jsem je k prknu. Tyč sloužila k tomu účelu, aby zvíře při napínání končetin zadních o ni opřeno bylo. Tímto způsobem byly pouze zadní nohy napjaty. Ani touto methodou nebyla u žab nikdy glykosurie vyvolána.
Pokusy těmito objevilo se, že napjetí nervů bederních nemá podílu při vzniku vyměšování cukru močí po napjetí žab.
Ad 4.
Další experimenty směřovaly k tomu, vyzkoumati vliv násilných inner-vací svalových. Abych vliv tento poněkud aspoň poznal, protínal jsem u žab nervy ischiadiky, zásobující největší skupiny svalstva žabího. Při těchto pokusech dospěl jsem ku zajímavému zjevu. Ze 40 žab, jimž nervy bederní na obou stranách proťaty byly, pouze 4 měly po napjetí cukr v moči. Sevření ischiadiků ligaturou mělo týž výsledek jako protčtí jich. Jednostranné protětí nervu ischiadiků, u 5 žab provedené, nezamezilo však nikdy vystoupení glykosurie. Z výsledku pokusů téch vidno, že zabráněním innervace zadních končetin, kdež u raná esculenta hlavní massa svalstva se nachází, se zamezí pravidelně glykosurie po napjetí. Silné innervační popudy, jichž výsledkem následkem napjetí nemůže býti vydatnější pohyb, mají tudíž veliký vliv při vzniku glykosurie po napjetí. Tvrzení tomu nasvědčuje i další pozorování, při němž jsem na 10 žábách seznal, že žáby, uvázané bud jen za hoření neb jen za dolení končetiny neb i za všechny čtyři, avšak tak, aby vydatně pohybovati se mohly, neměly nikdy cukru v moči.
Chtěje se dále přesvědčiti, jak působí vyloučení innervace celé zadní polovice těla na vyměšování cukru, proťal jsem u 10 žab míchu nad vstupem plexu ischiadiku, a po té jsem vyvrtal důkladně partii míchy pod řezem. U všech těchto zvířat vystoupila glykosurie po napjetí. Pokusy tyto zdály se vyvraceti experimenty s protínáním ischiadiku, leč kontrolní experimenty na 10 žábách učily, že provrtání uvedené části míchy již samo o sobě vy-
III. ﻿volává glykosurii a že tato jen určitěji vystoupí, nechá-li se operované zvíře na hřbetě ležeti. U tří žab, u nichž jsem míchu nad vstupem ischiadiků pouze proťal, vystoupila rovněž slabá glykosurie.
Z těchto všech pokusů lze souditi, že glykosurie po vyvrtání míchy od místa, kdež vystupují ischiadiky, až ku jejímu ukončení, jakož i j ouhé protětí její v naznačeném místě, jest jiného rázu než glykosurie po napjetí. Tím vysvětluje se odpor mezi výsledky experimentů s protínáním ischiadiků a ničením dolení partie míchy.
Dále hleděl jsem vyzkoumati, jaký vliv má lučebné podráždění ischiadiků u žab napnutých. Za tímto účelem obnažil jsem u 5 žab na obou stranách n. ischiadiky a potřev je silicí terpentinovou, napnul jsem je na prkno. Všechna tato zvířata vykazovala po 24 hodinách silnou glykosurii. Kontrolními experimenty na 5 žábách provedenými přesvědčil jsem se však, že podráždění ischiadiků silicí terpentinovou má samo o sobě vyměšování cukru za následek.
Že nepřirozená poloha spojená se současným zabráněním pohybů má skutečně vliv na vznik glykosurie, tomu nasvědčují dále pokusy, při kterýchž jsem vecpal žáby hlavou dolů obrácené do dutých úzkých válců skleněných, jejichž dolení konec tak byl opatřen, aby zvíře nevypadlo. Válce ty postavil jsem pak pod kohoutek vodovodu, z něhož jsem nechal kapat vodu na žáby, kteréž se ve válcích těch nijak vydatnéji pohybovati nemohly. Pokusů takových provedl jsem pět a při všech se ukázalo, že moč žab 24 hodin ve válcích vtěsnaných konstantně obsahovala cukr.
I při těchto pokusech, jak jsem se na 5 žábách přesvědčil, zabrání protnutí nervů, bederních vyměšování cukru močí.
Chtěje dále rozhodnouti, zda poloha žáby hlavou dolů sama sebou — bez zabránění volného pohybu — nezpůsobuje glykosurii, provlekl jsem pěti žabám dlouhou silnou niť skrze glutealní svalstvo a stáhnuv nití kloaku, pověsil jsem je ku kohoutku u vodovodu hlavou dolů. Žáby takto pověšené každé chvíle vyskakovaly do výše a vůbec vydatně se pohybovaly a ani u jediné nevzniklo vyměšování cukru močí. Z pokusů těch vysvítá, že poloha hlavou dolů sama o sobě ku glykosurii nevede.
Ad 5.
Zbývalo tudíž prostudovati vliv omezeného dýchání u žab a to z toho důvodu, ježto se ukázalo, že při napjetí na hřbet, jakož i při vecpání do válce jsou u žab pohyby dýchadel mnohem povrchnější a slabší. Při napnutí hřbetem dolů jest totiž hrudník fixován a velice sploštěn tím, že celé tělo jest napjato, a zvláště proto, že přední končetiny jsou co nejvíce od trupu odtaženy a napjaty. I při poloze břichem dolů, je-li žába příliš napjata, trj.í dýchání. Rovněž u žab do válce hlavou dolů vtlačených jest dýchání omezeno, protože hrudník nemůže se náležité rozpínati jako de norma, a možná též ' proto, že orgány v dutině břišní se nalézající stlačují, při nehybné poloze hlavou dolů, plíce, jež u žab, jak známo, od nich diaphragm-.tem odděleny
III. ﻿nejsou. Zvláště omezeno, ba zabráněno jest dýchání, jak svrchu uvedeno, také při napjetí žab kol válce a při suspensi jich a natažení pomocí závaží. Uvedené pokusy poukazují k vydatnému vlivu, jež zabránění dýchání na vznik glykos-urie jeví. K dalšímu osvětlení těchto všech experimentů provedl jsem řadu pokusů. Nejprve jsem vyjmul pěti žabám po jedné plíci malým řezem na hřbetní straně a to tak, že vytlačiv plíce tlakem z rány až ku samému hilu, podvázal a odstřihl jsem je.
Ani u jedné ze žab takto operovaných neobjevila se glykosurie, ač žily 5—7 dní po operaci. Při dalších experimentech na 20 žábách vyjímal jsem obě plíce, a sice touž methodou, a u všech vystoupila již po osmi hodinách silná glykosurie, jež trvala l 2 dny.
Proříznutí ischiadiků i zde působí zabránění glykosurie, není tu však zjev ten tak pravidelný, neboť z 11 žab s vyjmutými plícemi a současně proťatým ischiadikem měly 3 glykosurii, u 8 však se vyměšování cukru močí nedostavilo.
Abych vyloučil vedlejší vlivy tak těžké operace, jako jest vyjmutí obou plic, zabraňoval jsem dýchání jiným způsobem — totiž ucpáváním laryngu tamponkem vaty. Povytáhnuv žábě jazyk z úst, zachytil jsem proštěpcem jazylku a napnul jsem ji pozorně. Tím jsem si fixoval -a oku i manipulaci přístupným učinil aditus ad laryngem. Po té jsem tupým proštěpcem vnikl do aditus ad laryngem a pak rozevřev poněkud pincettu, až v hloubí vazy hlasové dobře viděti bylo, vecpal jsem do otvoru mezi vazy kousek stlačené vaty. Po odstranění proštěpce stáhl se aditus ad laryngem sám sebou, nebo jsem k tomu přispěl tím, že pincettou jsem vchod do laryngu trochu smáčkl. Vatový tampon zůstal ve všech případech pevně tkvěti mezi vazy hlasovými, takže dýchání plicnímu až do konce pokusu bylo zabráněno. Experimentů vylíčeného způsobu vykonal jsem 20, a při všech se objevilo, že zabránění dýchání touto methodou vede bezvýminečně ku glykosurii. Vyměšování cukru trvalo většinou pouze 2 dny, jen při jediném pokusu pozoroval jsem glykosurii 8 dnů trvající. Při pitvě žab zdechlých po ucpání laryngu objevilo se vedle haemorrhagií jater, jež pouze ve dvou případech jsem pozoroval, u všech takto operovaných žab rozepnutí žaludku, duodena a tenkého střeva vzduchem. V některých případech byl meteorismus rozměrů velmi velikých. *)
Ono rozepnutí žaludku a střev vzduchem vzniká tím, že žáby hned po ucpání laryngu počnou polykati vzduch a sice v pravidelných intervalech. Otevřerne-li žábě takové dutinu břišní, vidíme, jak žaludek rhytmicky se stahuje a vypuzuje vzduch do střev a když je vyprázdněn, nastávají nové pohyby polykání a nové rozepnutí žaludku. Tak opakuje se procedura tato stále. Ze žaludku přechází vzduch do střev v bublinách, jež ku předu postupujíce splývají a vetší bubliny tvoří. V tlustém střevě obyčejně vzduch se nenacházel.
*) Toto naplnění traktu zažívacího vzduchem pozoroval jsem oejen u žab s podvázanou kloakou, nýbrž i u žab s kloakou volnou, ovšem že byl v posledních případech meteoriamus menšího stupn$.
III. ﻿Zda vzduch ze střeva se resorbuje, s určitostí tvrditi nemohu, okolnost však, že zvířata dlouho na živu ostávají a že glykosurie po ucpání hrtanu po dvou dnech mizí, ač dýchání plicnímu stále stejnou měrou je zabráněno, zdá se nasvědčovati domněnce, že resorpce vzduchu ze střeva skutečně díti se může.
Z pokusů, při nichž žabám obě plíce exstirpována neb hrtan ucpán byl, vyplývá, že zabránění plicního dýchání vede bezvýminečné ku glykosurii. Z experimentů pak se silně napjatými žabami — kolem válce, závažím — souditi lze, že při vystoupení glykosurie po napjetí má nemalý vliv též omezení dýchání. Pokusy tytéž objasňují dále, proč u žab břichem dolů napjatých, u nichž jinak cukr v moči se neobjevuje, vystupuje glykosurie, napneme-li je silněji. Působí tu totiž vetší omezení dýchání plicního. — Že nedostatek kyslíku působí glykosurii, dokázal v nejnovější době velikou řadou experimentů Trasaburo Araki *) Nechal ssavce dýchati v prostorách na kyslík chudých a našel konstantně cukr v jejich moči. Také po otravách jedy, jež dýchání plicní omezují, pozoroval Araki u ssavcú glykosurii. U žab postupoval však autor pouze touto indirektní cestou, otravoval je totiž curarem, strychninem, veratrinem a soudí, že glykosurie po těchto otravách u žab se dostavující spočívá na toxickém nedostatku kyslíku. Autor však připouští, že jest závěr ten nejistý, poněvadž není známo, zda jedy uvedené jinakým ještě způsobem vyměšování cukru z organismu nevyvolávají.
Mé pokusy na žábách podporují náhled Arakiho o vlivu nedostatku kyslíku na vyměšování glykosy. Než experimenty mé mají tu výhodu, že není tu nedostatek ten způsobován jedy, nýbrž direktním zamezením dýchání plicního (exstirpací plic, ucpáním hrtanu).
Výsledky pokusů mých dají se shrnouti v tyto věty:
1.  U raná   esculenta  s normálními játry   vzniká  po  napjetí za všechny čtyři končetiny hřbetem dolů, neb po napjetí závažím, konstantně glykosurie; u žab břichem   dolů   napjatých  však jen  tehdy,  jsou-li velmi  silné   napjaty. Jsou-li játra zvířat pathaologicky změněna, nedostaví se glykosurie.
Glykosurie po napjetí dá se protnutím obou ischiadiků zabrániti.
2.  Vtěsnání  žab   do úzkých válců   hlavou  dolů,  tak  aby pohybovati se nemohly, má rovněž vznik glykosurie za následek. I tu působí protnutí obou ischiadiků vlivem zabraňujícím.
•J. Exstirpace jater zamezuje vystoupení glykosurie po napjetí, rovněž i po podkožní injekci phloridzinu.
4 Dráždění nervů ischiadikň silicí terpentinovou nezabraňuje vývinu glykosurie po napjetí, nýbrž vede naopak samo o sobě ku vyměšování cukru močí.
*) Ober die Bildung voň Milchsáure und Glykose im Organismus bei Sauerstoffmangel. Xcitschrift f. physiol. Chemie XV, XVI, XVII, XIX.
III. ﻿5.  Rovněž   tak  působí  protnutí  míchy nad   výstupem  ischiadiků, jakož i provrtání míchy bederní.
6.  Oboustranná exstirpace plic, jakož i ucpání hrtanu  vyvolává  též  vyměšování cukru močí. Exstirpace pouze jedné plíce nevyvolá glykosurii.
7.  Při vzniku  glykosurie po napjetí  působí několik  vlivů:   nezvyklá poloha, násilné popudy innervační, musculomotorické a omezení dýchání plicního.
III."
