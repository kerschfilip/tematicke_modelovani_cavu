"","x"
"1"," ﻿ROČNÍK XII.
TŘÍDA II.
ČÍSLO 42.
O  mykorrhize jatrovky Calypogeia trichomanis.
Napsal
Dr. Bohumil Němec.
Se 3 obrazy v textu.
Práce z ústavu pro fysiologii rostlin c. k. české university.
(Předloženo dne 27. listopadu 1903.)
Ve přírodě vstupují houby nesmírně často ve styky a vztahy k jiným rostlinám. Při tom ze vztahu toho buď pouze houba má prospěch anebo pouze rostlina, s níž houba ve styku žije. Ve vzácnějších případech houba i druhá rostlina (obyčejně zelená) ze vzájemného styku a vztahu mají prospěch. Případy, kdy houba pravidlem vstupuje v úzký vztah k vyšší nějaké rostlině, aniž tato vlivem houby trpí, při čemž omezena je houba na podzemní části rostlin, označeny byly jako mykorrhiza. Pozvolna upevnil se názor, že tu houba rostlině vyšší, na níž anebo v níž žije, prospívá. Dle názoru toho vyšší rostlina je houbou ve své výživě podporována. Ale pouze pro určité případy, v nichž se jedná o assimilaci volného, molekulárního dusíka, je to dokázáno, pro jiné případy je to vlastně domněnka velmi slabě odůvodněná a není nemožno, že se tu jedná přečasto o mírné cizopasnictví: Houba cizopasí v podzemních částech rostliny vyšší odnímajíc jí různé živné látky, rostlina však, pokud je zdráva a silná, udržuje houbu v určitých mezích, nedovolujíc jí dosíci rozvoje tak silného, aby mohla působiti škodlivě a vzbuditi v hostiteli celkový chorobný stav. V jiných případech je možno, že skutečně houba rostlině vyšší ve výživě pomáhá, zvláště kde je tato odkázána na živné prostředí chovající látky těžko přijatelné a zpracovatelné. Možno, že je tomu tak u rostlin humus milujících, z nichž leckteré bez humusu a bez houby dosud nepodařilo se vypěstovati. Jsou to rostliny, jejichž kultura přečasto naráží na nepřekonatelné překážky. Ale ani zde není důkazu, že by houba hostitele svého vyživovala, soudíme tak pouze z různých pozorování oekologických. Vůbec jsou pokusy o významu rnykorrhizy dosud nečetné a výsledky jich jsou
Rozpravy: Roč. XII. Tř. II. C. 42.
XLII. ﻿nerozhodné. Předpojaté mínění o prospěšnosti mykorrhizy často působilo na úsudky o dosahu takových pokusů. Velmi často, a snad více než na základě oekologických poměrů, souzeno bylo na význam mykorrhizy na základě nálezů anatomických a cytologických. Tu však třeba býti obzvláště opatrnými, abychom s předpojatého stanoviska nebyli svedeni k úsudkům, k nimž nám pozorování prostých poměrů formálních nedává práva.
Přítomná práce podává zprávy o mykorrhize jatrovky Calypogeia írichomanis, kterou jsem již před několika léty zkoumal a o níž jsem malou práci na základě anatomických nálezů i pokusů již r. 18991) podal.
Od té doby nepouštěl jsem se zřetele otázku mykorrhizy a když jsem na novém materiálu jmenované jatrovky četné nové anatomické nálezy učinil, odhodlal jsem se k nové publikaci, v níž především důraz bych položil na svou skepsi, s jakou pohlížím na možnost, souditi z pozorování pouze anatomických na fysiologický význam mykorrhizy. Velmi četné okolnosti nutí mne prohlásiti, že ve mnohých případech mykorrhizy pravděpodobně jednati se může spíše o mírný parasitismus, proti němuž se hostitel dokonce brání, než-li o symbiosu a dokonce nějaký nutri-tismus.
1.
Nehledě k ojedinělým pozorováním různých autorů (Kny, Bóttger, Goebel) první Jan se upozornil na to, že u četných Jiingermanniacei v jich kořenových vláscích (rhizoidech) pravidelně přítomna jsou houbová vlákna. Vlákna probíhají po celé délce rhizoidů, v jich naduřelém konci tvoří přečasto hustou pleteň, z níž pronikají ojedinělá vlákna skrze stěnu rhizoidů ven. Ve své práci o Calypogeii ukázal jsem, jak se hyphy chovají v rhizogenních buňkách (v iniciálách, z nichž rhizoid vyrostl). Vlákna houbová vniknuvše z rhizoidů sem, naduří a rozdělí se přehrád-kami ve krátké tlusté buňky, jež vyplní často téměř úplně initialu, tvoříce jakési pseudoparenchymatické pletivo. Z toho vnikají pak do sousedních buněk (vyjímaje iniciály rhizoidů) čípkovité výběžky, kteréž dosáhnuvše určité délky svůj další vzrůst zastavují. Teprve v odumírajících částech rostliny znovu započnou růsti a ve způsobe hyfů mohou odumřelou část rostliny proniknouti. Čípkovité výběžky představují pravděpodobně jakési haustorie, jejichž vzrůst vlivem hostitelovým na určitém stupni je zastaven. Zda-li haustorie ty ssají z buněk, do nichž vnikly, pro houbu živné látky, či naopak hostitel z nich určité látky, nelze rozhodnouti. Pro oba případy byly by čípkovité haustorie vhodně vytvářeny, neboť povrch jejich je značně veliký. Parallelní kultury Calypogeic vedly k výsledku, že rostliny houbou infikované rostly bujněji, než rostliny neinfikované.
') Němec, B.,   Die Mykorrhiza einiger  Lebermoosc.   Ber.   d. d. bot.  Ges.   Bd. XVII., 1899.
XLII. ﻿Velmi zajímavé údaje o mykorrhize u Marchantiaceí podal po mojí práci Golenkin.1) Útěch vniká houba hluboko do stélky a vytvořuje v jednotlivých buňkách pleteně, které se leckdy mění v homogenní chuchvalce, jakoby byly hyphy usmrceny a desorganisovány. U 3unger-manniaceí, které Golenkin v okolí Moskvy sbíral, velmi zřídka pozoroval infekci houbovou. Calypogeia byla bez hub, chovala-li hyphy, nebylo možno pozorovati v initialách rhizoidů ani pseudoparenchymatického pletiva, ani čípků mnou nalezených.2)
Poněvadž by následkem negativních nálezů Golenkinových mohla vzniknouti pochybnost o správnosti mých nálezů u Calypogeie, revidoval jsem praeparaty, které mi od první práce mojí zbyly a mohl jsem potvrditi správnost svých údajů. Vedle toho jsem na novém materiálu zkoumal poměry mykorrhizy u Calypogeie a mohl na základě nových nálezů svoje starší údaje ve mnohém rozšířiti. Shledal jsem, že u rostlin z různých stanovisek mykorrhiza různé poměry jeví a že poměry ty jsou složitější, než by se dalo čekati. Různé ty modifikace poměrů mykorrhizy mohou býti východiskem úvah o významu mykorrhizy, zvláště poněvadž v poměrech těch možno shledati analogie s poměry, jaké v novější době shledány byly u vyšších (cévnatých) rostlin. Především vylíčím po řadě čtyři modifikace mykorrhizy, jak jsem je u Calypogeie pozoroval.
I.   Calypogeia z rašelin Třeboňských. Jatrovka tato chovala ve svých rhizoidech veliké   množství   houbových vláken,   kteráž   tvoří v naduřelých koncích rhizoidů husté pleteně.  Z iniciál rhizoidů nevstupovala houba nikdy do sousedních buněk a tvořila zde nejvýše řídkou pleteň.   Je možno,   že se v tomto   případu o mykorrhizu   v obvyklém   slova   smyslu   vůbec nejednalo, nýbrž o pouhou náhodnou infekci houbou, která snad specificky se liší od hub, jež infikovaly  Calypogeiu v následujících případech.
II.   Calypogeia z písčito-hurnosní   půdy u Jičína.    Tyto   rostliny byly bohatě   infikovány a houba v nich  jevila velice nápadný,   zákonitý vývoj i vztah k hostiteli svému.   Bude z té příčiny zajímavo podrobněji infekci a vývoj houby u této rostliny sledovati.
Rhizoidy vytvořují se u Calypogeie na vícevrstevném spodu amfi-gastrií (spodních lístků) a na^lodyžce přímo pod basí jich. Rhizoidogenní buňky (iniciály rhizoidů) jsou tedy omezeny na určité okrsky, které jsou od sebe dosti dlouhými internodiemi odděleny. Na zmíněných okrscích vyrůstají téměř všecky buňky pokožkové v rhizoidy, kteréž jsou tu jednobuněčné a jednojaderné. Ale nevyrůstají všecky iniciály najednou, takže se v tomže okrsku mohou jeviti různá stadia vývojová rhizoidů, ač rozdíly nejsou příliš veliké. Většina rhizoidů jeví as totéž stadium. Jádro vystu-
') Golenkin M.,   Die mykorrhi/.a-   áhnlichen   Bildungen  der Marchantiaceen.
Flora, 90. Bd. 1902.
2) Naproti tomu Rattray (Tr. a   Proč. of the botan. Soč. of Edinbburgh, Vol.
XVI. P. I-) pozoroval u Calypogeie infekci houbovou, jakož i že hyfy přijímají do sebe olej modrých elaioplastů.
XLI1.                                                 l* ﻿puje z iniciály buď do rhizoidu anebo, což však je vzácnější případ, zůstává v iniciále.
Infekce rhizoidů děje se pravděpodobně zvenčí. Nejmladší rhizoidy nechovají houbových vláken, dále nelze naprosto pozorovati, že by skrze internodia do nejmladšího okrsku rhizoidů neinfikovaného vnikala houbová vlákna z nejblíže položeného okrsku infikovaného. Dále není rnožno pozorovati, že by zvenčí do iniciály vstupovala anebo ven z ní vystupovala houbová vlákna. Ale ani ze sousedních buněk pokožkových již infikovaných nikdy nevnikají houbová vlákna do iniciál rhizoidů. Naproti tomu lze po> zorovati dosti často, že houbová vlákna komunikují se zevnějškem na konci anebo v dolení třetině rhizoidů samého. Je tedy vysoce pravděpodobné, že rhizoidy jsou infikovány zvenčí. Houbové vlákno do nich vniknuvší roste směrem k iniciále a dosáhnuvši této, začne, jak z podrobného sledování poměrů na podélných řezech lodyžkami Calypogeie, na nichž máme sukcesivní stadia infekce, souditi lze, zahnizďovati se v iniciále vytvořujíc četné kličky a pronikajíc plasmu iniciály v nejrůznějších směrech. Buňky vyplní se volným pletivem houbových vláken, jež se však navzájem nedotýkají, jak na jemných řezech bezpečně lze pozorovati. Následující stadium jeví četné, v houbových vláknech se vyvinující přehrádky. Krátké buňky, jež tímto přehrádkováním vznikají, počínají pak naduřovati, až se navzájem dotýkají. Často počínají buňky naduřovati při periferii buňky, kdežto střed buňky je zaujat velikou vakuolou. Naduřelé buňky vytvoří na konec pseudoparenchymatické pletivo, které může zaujmouti celou iniciálu. Blány naduřelých hyfů jsou tenké, jich obsah však hustý a barví se velmi intensivně plasmatickými barvivy, ku př. kyselým fuchsinem (Fuchsin-S). Na preparátech fixovaných mojí směsí pikro-octo-sírové kyseliny jeví se obsah ten poněkud scvrklým, hrubě zrnitým. Lze v něm jmenovitě po přebarvení parakarminem pozorovati intensivněji se barvící tělísko ve středu buňky ležící, které pravděpodobně představuje jádro. Zda-li vskutku 'jsou buňky houbové jednojaderné, neodvažuji se tvrditi, při nepatrnosti rozměrů tohoto objektu nelze rozhodnouti, zda-li se snad nejedná o dvě jádra těsně vedle sebe ležící — nebo snad o větší počet jader. Ztlušfování buněk nevztahuje se nikdy na hyfy probíhající v rhizoidech, je tedy omezeno na iniciály. V rhizoidech probíhají tenká vlákna houbová, jež se během vývoje mykorrhizy sotva znatelně ztlušťují, ale bezpečně lze pozorovati, že se jich obsah stává hustším, bohatším na látky během preparace nerozpustné. S těmito vlákny houbovými jsou ztluštělé buňky v iniciálách ve zřetelném spojení. Houba však dosud neopouští iniciály, neinfikuje tedy buněk s iniciálami sousedících.
Další stadium vyznačuje se degenerací některých naduřelých buněk houbových v iniciálách rhizoidů. V četných buňkách vznikají v centru homogenní hmoty, které na nezbarvených preparátech žlutohnědou barvu jeví a buď jediný kus anebo větší počet partií tvoří. Někdy, ač dosti zřídka, vniká tato hmota až do rhizoidů. Kolem této hmoty homogenní,
XLII ﻿většinou ve středu iniciál ležící, pozorovati lze prázdné houbové buňky, někdy jsou tyto scvrklé, splasklé a desorganisované. Jisto je tedy, že homogenní hmota vzniká současně s degenerací některých, hlavně ve středu iniciál ležících buněk houbových. Přímou přeměnu houbových buněk v homogenní hmotu pozoroval jsem v buňkách čepele spodních lístků, do nichž vnikla houbová vlákna ze sousedních buněk. Blány buněk houbových jsou tu naduřelé a zdá se, že splývají v homogenní hmotu.
Degenerace týká se pouze hyfů ve středu iniciál se nalézajících. Hyfy na periferii buněk ležící zůstávají nezměněny. Tyto nezměněné hyfy vysílají pak do sousedních buněk skrze blány buněčné iniciál rhizoidových velmi jemné výběžky čípkovité, kteréž jsem již v první své práci Calypogeie se týkající, popsal. Blány těchto čípkovitých výběžků jsou velmi tenké, bezbarvé, takže lze velmi těžko čípky postřehnouti, zvláště na praeparatech v glycerinu pozorovaných anebo v balsámu kanadském zalitých. Na takových praeparatech pozorujeme obyčejně pouze, že na určitých blánách spočívá slabě žíhaná vrstva, která je směrem ke středu buněčnému omezena jemně zrnitou plasmou. Velmi často spočívá na této vrstvě jádro buněčné a sice tenkráte, když čípky houbové vnikají do buňky jen z jedné strany. Tuto polohu jádra pozoroval jsem již v první svojí práci a pronesl jsem domněnku, že se jedná o polohu traumatropickou. Také nyní považuji tento výklad za správný, neboť buňka vniknutím čípkovitých výběžků houby je poraněna a jednostranné poranění vybavuje v buňkách podráždění, jehož jedna reakce jeví se v posunutí jádra ve stranu poranění. Vniknou-li čípkovité výběžky ze dvou protilehlých stran do buňky, zůstane jádro v jejím středu.
Ze zmíněná žíhaná vrstva tvořena je čípkovitými výběžky houbových vláken do buněk s iniciálami rhizoidů sousedících, lze dobře pozorovati na řezech, jež pozorujeme ve vodě, tedy v prostředí světlo slaběji lámajícím. Po zbarvení kyselým fuchsinem lze pozorovati dobře plasmatický obsah čípků a kterak tyto skrze blány iniciál pronikají do buněk sousedních. Ještě lépe lze tyto otvůrky pozorovati, pohlížíme-li na blány iniciál s plochy. Často leží v řadách, jež se mohou rozvětvovati.
Všecky čípky jsou asi stejné délky a na tomto stadiu delší dobu setrvávají. Je velice pravděpodobno, že buňky, do nichž čípkovité výběžky vnikají, zastavují po určité době regulativně další vzrůst čípků, neboť po nějaké době, když rostlina houbou infikovaná počíná slábnouti a odumírati, čípky tyto znova vzrůst svůj započnou.
V dalším stadiu jeví se čípky mnohem zřetelnějšími, což má svou příčinu v té okolnosti, že se blány čípků ztlušťují a nabývají žlutavého zbarvení. Mají tu asi ono vzezření, jaké jsem ve své první práci o mykor-rhize u Calypogeie popsal. Jsou všecky stále stejné asi délky, zdá se však, že jich není tolik, jako v předcházejícím stadiu, kdy blána jejich byla teninká.
XLII. ﻿Cípkovité výběžky hub do buněk s iniciálami rhizoidů sousedících lze se značnou pravděpodobností vykládati jako haustorie, jakými se vyznačují různé pravé houby cizopasné. U těchto však délka haustorií zřídka je napadenou buňkou tak regulována, jako u Calypogeie, pravděpodobně proto, poněvadž tu houba má mnohem větší energii, než rostlina jí napadená, takže není ve vzrůstu svých haustorií omezována. Je však též možno, že Calypogeia houbou infikovaná podražďuje houbu ku vysílání čípků do buněk s iniciálami rhizoidů sousedících sama. Neboť by haustorie mohly pro Calypogeiu míti značný význam v tom případu, kdyby tato houbě určité látky odnímala.
V rhizogenních okrscích nejstarších bylo možno pozorovati, že čípky (haustorie) znova začínají růsti a sice, jak v četných případech se dalo zjistiti, nejprve směrem k jádru. U vyšších rostlin mykorrhizou opatřených jakož i u těch, jež určitými cizopasnými houbami byly napadeny, dosti často bylo pozorováno, že vlákna houbová do buňky vniklá přímo směrem k jádru rostou. Nejspíše se jedná o chemotropismus, jinak stěží přímý vzrůst vláken houbových k jádru by se dal vyložiti. »Prorostlé* čípky jeví na nově přirostlých částech mnohem tenší blány, než na částech basál-ních. Vlákénka, v něž čípky vyrůstají, dotknuvše se jádra, odvracejí se od něho a v nejrůznějších směrech pak v buňce prorůstají plasmou, až vytvoří řídkou pleteň. Buňky takovouto pleteň chovající nalézaly se již v odumírající zóně lodyžky mechové. Vlákna houbová pleteň tvořící nejevila nikdy přehrádek.
Toto stadium bylo nejstarší, které jsem pozoroval. Ostatní osudy houby Calypogeiu infikující odehrávají se již v zóně odumřelé. *) Pozoru-hodno je, že v iniciálách rhizoidů mezitím vymizela ona homogenní hmota, která vzniká současně s degenerací naduřelých buněk houbových. Objevení i ztrácení se této hmoty děje se ve většině buněk bez účasti jádra, kteréž, jak jsme připomenuli, ve většině buněk vchází do rhizoidů a v nějaké vzdálenosti od vrcholů jich setrvává.
Někdy se stává, že ve starších infikovaných okrscích haustorie vnikají také do velkých buněk, z nichž se vlastní čepel spodního lístku skládá. Tyto haustorie rostou po nějakou dobu, mohou se též rozvětvovati. Ale pak počnou blány jich naduřovati, obsah degeneruje a haustoria splývají v homogenní hmotu, která je velmi podobná oné, jež vzniká současně s degenerací naduřelých hyf v iniciálách rhizoidů.
Jak z vylíčených poměrů vysvítá, vyvíjí se houba v těle hostitele zcela určitým způsobem. Postup vývoje sledovati lze velmi dobře na relativně hlavních lodyžkách jatrovky, kdež jsou různá stadia tohoto vývoje rozložena na poměrně velký počet okrsků rhizoidů. Na kratších postranních větévkách je vývoj houby omezen na malý počet okrsků a nelze jej
') Lodyžky   Calypogcic  podobně   jako  jiných   jatrovek,   vzadu  odumírají   a na předu přirůstají.
XLTI. ﻿tak dobře sledovati. Nikdy však nejeví houba v jednom okrsku rhizoidů zcela přesně jediné stadium vývojové, většinou shledáváme v tomže okrsku stadia mladší vedle starších, ale jedno stadium v největším počtu iniciál převládá. V jednom podrobně prozkoumaném případu shledány v relativně hlavní lodyžce v okrscích iniciál, jež označeny podle stáří, nejmladším počínaje, římskými číslicemi, tyto poměry:
I. Rhizoidy právě vyrůstají.  Infekce dosud nelze pozorovati. II. Rhizoidy jsou vyrostlé, infikovány většinou dosud nejsou. III.  Všecky rhizoidy jsou infikovány.  Houbová vlákna   počínají tvořiti v iniciálách řídké pletivo, anebo je toto již vytvořeno.  Zřídka objevují se v iniciálách již naduřelé hyfy.
IV.   Většina iniciál je vyplněna naduřelými  hyfy.   V některých tvoří se homogenní hmota současně s degenerací hyfů ve středu iniciál ležících.
V.  Homogenní   hmota   tvoří   se   v četných   iniciálách.    Z   některých iniciál   vysýlá   houba    do   sousedních    buněk   jemné    čípkovité    výběžky (haustoria).
VI. — VIII. Asi tytéž poměry.   Aie homogenní hmota mizí, naduřelé hyfy stávají se chudšími na obsah.
IX.   Naduřelé hyfy tvoří v iniciálách rhizoidů zřejmé pseudoparenchy-matické pletivo.    V některých   buňkách   objevují   se   čípkovitá   haustoria mnohem zřetelněji než dosud, jich stěna je žlutavě zbarvena.
X.   V četných buňkách objevují se tato zřetelná haustoria.
XI.   Haustoria   počínají   růsti  a sice rostou   nejprve k jádru.    V některých buňkách tvoří řídkou pleteň.
XII.   V četných  buňkách objevuje se řídká pleteň, v některých pozorovati lze dosud čípkovitá haustoria.
Postranní větévky vznikají u Calypogeie v úžlabí určitých spodních lístků, rostou v pravém úhlu od mateřské lodyžky a jsou kratší, než tato. V nich jsou vývojová stadia houby směstnána na mnohem menší počet okrsků iniciál, tak ku př. se může odehráti celý vývoj mykorrhizové houby ve čtyřech okrscích.
III. Značně odchylné poměry shledal jsem u rostlin, které rostly na hnijícím dříví (v bahníku botanické zahrady c. k. české university). Také zde infekce děje se z vnějška, houba vniká do rostliny pouze v rhizoidech. V nich vlákno infekci způsobující roste nejprve do iniciály a v této vytvoří pleteň mnohem řidší, než v případu předcházejícím. Hyfy mají tenké blány bezbarvé a zrnitý obsah, který se silně barví Fuchsinem S. V iniciále se hyfy přiloží ke stěnám buněčným a buď poněkud naduří, anebo bez naduření přímo pronikají blánu a vnikají do sousedních buněk, v nichž rychle rostou sem tam se ohýbajíce, takže záhy celou buňku hustou pletení vyplní. V jiných případech naduřují hyfy v iniciále a teprve tyto naduřelé hyfy vysýlají do buněk s iniciálou sousedících čípkovité haustorie, kteréž od počátku opatřeny jsou tlustou blanou. Jádro buňky, do které tyto haustorie vnikají s jedné strany, posune se k haustoriím. Kolem těchto
XLTT. ﻿nahromaďuje se také hustá plasma, blána, kterou pronikly houbové hau-storie, tloustne značně a zbarvuje se hnědě, haustorie zastavují svůj vzrůst a na svém konci často kyjovitě naduřují. V některých případech blána infikované buňky sama kolem haustorií vytvořuje silnou pochvu, jakou někteří autoři popisují ve případech, kdy cizopasné houby napadají vyšší zelenou rostlinu. Také Janse ve své práci týkající se endofytní mykor-rhizy *) popisuje a zobrazuje podobný případ, že blána infikované buňky tvoří kolem vnikajícího vlákna houbového tlustou pochvu. V některých případech vůbec haustorie nepronikají skrze ztlustlou blánu buněčnou a zůstávají v ní.
Připomeneme-li si, že mykorrhiza u této Calypogeie vůbec jeví i v tomže okrsku iniciál rhizoidových dvě formy, z nichž první vyznačuje se tím, že houba z iniciál proniká do sousedních buněk a tvoří v nich hustou pleteň a že tomu je tak právě v buňkách, jejichž stěny nejsou stlustlé, druhá však vyznačuje se tím, že houba vysýlá z iniciál do sousedních buněk haustorie, kteréž vzrůst svůj zastavují neprorážejíce ani zcela blány buněčné anebo obaleny jsouce pochvou, jež vzrůst jich omezuje, anebo konečně tloustnouce na svém [konci kyjovitě a že se to děje v buňkách, jejichž stěny jsou silně stlustlé, můžeme právem tento druhý příklad vyložiti tak, že buňky se brání proti vnikání mykorrhizové houby a zastavují aspoň na čas vzrůst její haustorií.
Ale toto stadium, kdy houbová vlákna tvoří krátké haustorie, trvá velmi krátce. Jak ze srovnávání postupně starších okrsků iniciál rhizoidových souditi lze, vyrůstají u této Calypogeie všecka haustoria ve vlákna houbová, jež vyplňují buňku hustou pletení. Jak jsme již viděli, pronikají houby v jiných případech skrze neztlustlé blány buněčné do buněk s iniciálami sousedících a přímo vytvořuji (aniž jeví stadium stejně dlouhých čípků) hustou pleteň. Tato pleteň tvořena je dvojími vlákny: jedna mají tenkou blánu bezbarvou a hustý, zrnitý obsah; druhá mají blánu tlustší a žlutě zbarvenou, jich obsah nelze rozeznati. Ani v těch, ani v oněch vláknech nelze pozorovati přehrádek.
Během dalšího vývoje mykorrhizy degenerují ona vlákna tenkostěnná s hustým zrnitým obsahem, rozplynou se a splývají nejprve v síť, ze které se pak vyvine zrnitá hustá substance, v níž po oněch tenkostěnných vláknech houbových ani stopy není. Naproti tomu zůstávají hyfy, jejichž stěny jsou tlustší a žlutavě zbarveny, beze změny. V tomto stadiu vyplněna je buňka úplně zrnitou, hustou hmotou, kterou pronikají různě zakřivená vlákna houbová, opatřená žlutavými zřetelnými stěnami. Uprostřed hmoty té leží jádro, často tvaru amoebovitého (obr. l .X Nikdy se takováto hmota nenalézá v iniciále rhizoidů, v těch v této době pozorujeme pouze nějaké hyfy houbové, které buď přímo pronikají blanami do sousedních buněk
*) Janse, J. M., Les endophytes radicaux de quelques plantes javanaises (Anna-les du jard. bot. de Buitenzorg), T. XIV, 1897.
XL1I. ﻿anebo tvoří při stěnách naduřeniny, které jsou nyní velmi chudé na obsah a z nichž tolikéž do sousedních buněk pronikají vlákna houbová. Tyto hyfy v iniciálách rhizoidů jsou vesměs opatřeny tenkými blanami.
Dalších změn nemohl jsem na mykorrhizové houbě, pokud se nalézala ve zdravých částech rostlinných, stanoviti. Buňky vyplněné zrnitou, hustou hmotou, daly se také v nejstarších částech, blízkých odumření v nezměněné struktuře pozorovati. Zrnitá, hmota dávala po užití reakce Milionový a Raspailovy reakci na bílkoviny, kyselinou osmičelou nečernala. Naproti tomu barví se obsah hyfů v iniciálách probíhajících osmičelou tmavě, černě, zvláště naduřelé části hyfů zčernají intensivně. Haustorie z naduřelých hyfů vyrůstající a skrze blánu do sousedních buněk vnikající nebarví se však černě.
IV. Konečně budiž k vůli srovnání uvedeno, jak se chová mykorrhiza v Calypo-geii, která byla základem mojí uvedené již první práce. Také zde vniká houba nejprve do rhizoidů, vlákna její rostou směrem k iniciálám a vytvoří v těchto pseudoparenchyma-tické pletivo. Z toho
pak pronikají do sousedních buněk čípkovitá haustoria, jež od počátku opatřena jsou zřetelnou, dosti silnou stěnou. Všecka jsou asi stejně dlouhá a zastaví, vniknuvše do buňky, na dobu dosti dlouhou svůj vzrůst, neboť stadium stejně dlouhých čípkovitých haustorií lze shledati v několika po sobě následujících okrscích rhizoidů. Ve starších okrscích pozorujeme, že haustoria sem tam na svém konci kulovitě anebo čípkovirě naduřují. V okrscích blízkých odumření haustoria některá opět počínají růsti, ale nelze při tom stanoviti nějaké pravidelnosti
Obr.   1.
Jak jsme viděli, může se mykorrhiza u téhož druhu rostlinného značně odchylně chovati. Pokud se týče případu prvního (rostlin od Třeboně) zdá se mi, že se tu vůbec nejedná o mykorrhizu. Houba vniká tu prostě do odumřelých anebo odumírajících rhizoidů jako prostý saprofyt, který nevstupuje se živými buňkami hostitele v žádný vztah. Zbývají tři případy, kteréž k vůli stručnosti označíme jako případ I. (Calypogeia od Jičína),
XLII. ﻿10
II. (Calypogeia z botanické zahrady) a III. (Calypogcta z Hořovic, kteráž byla podkladem mojí první práce). Ačkoliv se mykorrhiza těchto tří případů od sebe značně liší, lze přece určité společné momenty pro všecky stanoviti.
1.  Infekce   ve všech   třech   případech   děje   se   stejným   způsobem. A sice vniká houba   do rhizoidu   a roste v tomto do iniciály.*)    Zdá se, že u většiny jatrovek se infekce děje takovýmto způsobem.
2.  Ve všech třech případech mohou se tvořiti v iniciálách na houbových  vláknech naduřeniny,   kteréž mohou dáti původ pseudoparenchyma-tickému pletivu.    Pouze ve případu II. mohou  hyfy z   iniciály přímo, bez naduření vniknouti do buněk sousedních.
3.  Naduřelé hyfy vysýlají ve všech třech případech do buněk s iniciálami sousedících čípkovité haustorie, kteréž z prvu rostou stejnoměrně a všecky asi stejnou  délku mají.
4.  Po určité době mohou   čípkovité   haustorie růsti   dále a vytvořiti hyfy tlustostěnné i tenkostěnné.
Nejdůležitější rozdíly mezi třemi pozorovanými případy vztahují se především na způsob a místo degenerace určitých elementů mykorrhizové houby. V I. případu degeneruje část naduřelých hyfů, vytvoří se homogenní hmota, kteráž později zase pozvolna zmizí. Ve II. případu degenerují tenkostěnná vlákna houbová a dají původ zrnité hmotě, kteráž se dále, pokud z praeparatů souditi lze, nemění. Ve případu I. děje se degenerace pouze v iniciálách, ve druhém pouze v buňkách s iniciálami sousedících. Ve III. případu nemohl jsem na praeparátech, kteréž dosud mám k disposici, nijaké degenerace hyfů pozorovati. Ale bylo možno pozorovati, že buňky pseudoparenchymatické pletivo tvořící ve mladších stadiích infekce jsou bohatší na obsah než ve stadiích starších.
Důležito ještě je připomenouti, jak se chová mykorrhizová houba v odumírajících a odumřelých částech rostliny infikované. Mohu vlastně otázku tu pouze pro II. případ úplně, pro I. a III. částečně zodpověděti. Ve případu II. v odumírajících částech rostlinných hyfy tlustostěnné a nezrušené začínají znova růsti, prorážejí stěny buněčné Calypogeie, vnikají i do živých ještě buněk, při čemž často tvoří zpočátku opět haustoria čípkovitá a tlustostěnná. Tato vlákna proniknou pozvolna celou odumřelou část hostitele. Tlustostěnné hyfy tedy neodumřely při degeneraci hyfů tenko-sténných; jakmile rostlina seslábla, počaly růsti a proniknou všecky buňky. Také v I. a III. případu jsme pozorovali, že haustoria čípkovitá ve starších částech hostitele, odumření blízkých, znova růsti počínají, takže tu zcela jistě nemáme co činiti s elementy odumřelými, nýbrž s živými buňkami, kteréž pravděpodobně, jako v případu II., snad mohou odumřelou část hostitele proniknouti a z ní živiny čerpati.
l) Jedinou výjimku činí případ, jejž jsem pouze jednou pozoroval a ve své první práci popsal, kdy čípkovitá haustoria vnikla do Calypogeie z houbových vláken mimo rostlinu, pouze na jejím povrchu probíhajících.
XLII. ﻿11
II.
Na základě fakt právě vyložených pokusím se o některé závěry, jež mohou z nich pro otázku o významu mykorrhizy býti činěny.
Calypogeia náleží k fakultativním rostlinám mykorrhizovým, neboť, jak G o l e n k i n udává, postrádá v okolí Moskvy zcela houby, takže je zřejmo, že k výživě Calypogeic součinnosti houby absolutně třeba není. To ostatně lze dokázati také kulturami. Pěstoval jsem Calypogeiu po čtvrt roku na vyžíhaném křemenném písku, navlhčeném Knopovou živnou tekutinou, bez symbiosy s houbou, rostliny rostly normálně, vytváření jejich těla bylo tolikéž normální, nejevilo známky hladovění. !)
Bylo by možno, že spolužití s houbou pro Calypogeiu nemá vůbec žádného významu, anebo má svůj význam pouze za určitých okolností, když ku př. jatrovka roste na zvláštním stanovisku. V prvním případu jednalo by se pouze o neškodného anebo velmi málo škodného parasita ; otázka, zda-li za určitých případů houba nějakým způsobem hostiteli prospívá, musela by se řešiti experimentálně, pomocí kultur. Je však známo, s jak velikými obtížemi kultury takové jsou spojeny — a že vlastně dosud se nepodařilo zcela přesně je provésti. Mykorrhiza objevuje se ponejvíce v rostlinách na humusovém substrátu rostoucích. Chemické složení humusu známe však velmi nedokonale, jet'tvořen i spoustou živých elementů (houbových vláken a výtrusů, bakterií, protonematu a rhizoidů meších, zárodky živočišnými i drobnými živočichy vyvinutými). Sterilisováním změní se značně chemické složení humusu, jednak proto, že i mrtvé jeho součásti se jím mění, jednak že živé elementy odumřou a řadu látek rostlinám přístupných četnými sloučeninami obohatí. V umělých půdách známého složení se mykorrhiza buď vůbec neobjevuje anebo nikoli v typické formě. Pro některé jatrovky jsem však shledal, že nelze vůbec — pokud pěstovány jsou na substrátu pro vzrůst houbových hyf vhodném — docíliti kultur bez houby, tak ku př. u druhu Plagiochila asplenioides. Rostlina tato povlečena je na svém povrchu sítí jemných, těsně k pokožce při-tisklých vláken houbových, kteréž jmenovitě v úžlabí listů hojně jsou vyvinuty a oplétají i nejmladší listy a sám vrchol. Pokud rostlinu pěstujeme na substrátu pro vzrůst houby nevhodném, omezena je houba pouze na povrch rostliny, dáme-li ji na substrát, jenž dopouští vývoj mykorrhizy, objeví se tato ihned, i kdyby byl substrát sám sterilisován.
Mají-li kultury zůstati čisté, musí býti přikryty. Pěstuji mechy \e skleněných miskách 3—4 cm vysokých, jež jinou miskou jsou přikryty. Poněvadž substrát musí býti navlhčen, nasytí se atmosféra v misce záhy vodními parami, takže rostou rostliny v prostředí mnohem vlhčím, než
') Při této příležitosti budiž učiněna zmínka o kulturách, jež měly za účel stanoviti, zda-li snad jatrovky některé dovedou žíti, aniž by měly k disposici sloučeninu dusíku. Pokusy provedené s Marchantií, Preissii, Trichocoleou a Caíypogeii ukázaly, ze jatrovky tyto na substrátu bez dusíkatých sloučenin /áhy svůj vzrůst zastaví a odumírají.
XLII. ﻿tv
v přírodě. To však má za následek, že se rostliny, jinak při substrátu rostoucí, zdvihají a šikmo vzhůru rostou, jak již Kamerling a Goebel pozorovali. *) V těchto částech substrátu se nedotýkajících nevytvořuje se vůbec mykorrhiza. Odřízneme-li tuto část a užijeme jí jako řízku, můžeme u některých druhů dostati kultury bez hub. V kulturách bez mykorrhizy rostly jatrovky: MarcJiantia póly morpha, Preissia commutata, Trichocoleato-mentella, Plagiochila asplenioid.es, Calypogeia tricliomanis, Metzgcria furcata, Pellia calycina a cpipliylla velmi bujně. Podobně též Fegatella conica, o které praví G o len kin a nověji Beauverie, že rostliny bez mykorrhizy jsou velmi slabé a mají vzhled chorobný. Již v první svojí práci uvedl jsem pokusy srovnávací, kdy Calypogeia pěstována jednak s houbou, jednak bez ní na substrátu známého složení. Calypogeia s houbou rostla poněkud lépe, než bez ní. Pokusy trvaly po 2—3 měsíce.
Pokud se týče vzezření zkoumaných rostlin Calypogeie bylo velmi nápadno, že rostliny od Třeboně byly velmi statné a svěží, poněkud méně statné, ale přece zdravého vzezření byly rostliny od Jičína, nejslabší byly rostliny z botanické zahrady.
Snad bychom mohli souditi ze srovnávacích kultur s Calypogciou, že houba rostlině nějaký prospěch přináší, ježto rostliny s houbou spolu žijící poněkud lépe rostou nežli bez ní. Ale tu třeba býti v úsudku velmi opatrným z následujících důvodů. Cizopasné houby dráždí velmi často infikovanou rostlinu ke vzrůstu velice bujnému, podobně jako některé jedy v submaximalních dávkách rostlinám podávané. Je možno, že také v mých pokusech houba Calypogeiu podráždila k bujnému vzrůstu, jak v Brefeldových2) pokusech činily u obilnin zřejmě cizopasné houby. Moje pokusy s Calypogeiou trvaly nejvýše 3 měsíce, je možno, že by po delší době nastala degenerace anebo aspoň seslabení vzrůstu infikovaných rostlin.
Naproti tomu Fegatella rostla v kulturách bez mykorrhizy lépe, než s mykorrhizou. O letošních prázdninách věnoval jsem této jatrovce větší pozornost ve přírodě a shledal jsem, že již podle zevního vzhledu lze dosti bezpečně rozpoznati, zda-li rostlina je infikována houbou čili nic. Rostliny infikované jsou vždy slabší, méně svěže zelené, než rostliny bez infekce Tentýž poměr se udržel v kultuře ve sklenníku. Na pískovcových hrázích Javorky pozoroval jsem (v Sobčicích a Ostroměři) ojedinělé kolonie Fegatelly, které se od sebe značně různily svěžestí vzezření a délkou stélek ač na tomže podkladu a za těchže poměrů vlhka rostly. Vždy byly kolonie slabší a churavého vzezření infikovány houbou, kolonie nejbujnější byly houby prosty. Tyto poměry, kterým podobné již přede mnou
') Pouze při velmi slabém světle roste Calypogeia positivně heliotropicky. Ve v/dálenosti ', m od okna k. západu obráceného rostla v nádobě sklem přikryté zřejmě transversálně heliotropicky, ač svírala se směrem nejsilnějšího světla úhel menší než 90° (as 70°).
'; Brefeld, O., Uotan. Unters. a. d. ges. Geb. d. Mykologie, Bd. XI., Jahresb. d. schles. Ges. ť. vaterl. Cultur, Breslau, Sitz. v. 15. Nov. 1900, p. 4, 6.
XLII. ﻿13
stanovil p. Peklo ve velice četných případech, svědčí proti údajům Golenkinovým a Beauverieovým.
Anatomické poměry mykorrhizy u Calypogeie jsou u rostlin z různých stanovisek — pokud byly ohledávány — různé, vždy však z nich vyplývalo, že vzájemný poměr mezi houbou a rostlinou hostitelkou je zákonitě upraven, jmenovitě z nich vyplývá, že houba je hostitelkou držána v určitých mezích. K tomu poukazuje především okolnost, že haustoria po delší dobu nevyrůstají přes určitou délku, jakmile však rostlina seslábne, znova vzrůst svůj započnou a v seslabených buňkách nepravidelně se rozprostřou (I. a III.). Dále dovoluje rostlina, pokud je zdravá a svěží, pouze infekci zcela určitých buněk. Tak vnikají haustoria v případu I. a III. pouze do buněk iniciály obklopujících, v případu II. jen tyto buňky jsou pletení vláken degenerujících i vytrvávajících vyplňovány. Mohlo by snad býti míněno, že čípkovitá haustoria mohou teprve po dostatečné výživě houby vyrůstati v delší hyfy. Proti tomu mluví okolnost, že v případu I. dle délky lodyžky stadium stejně dlouhých čípků různě dlouhou dobu trvá. Poměry rostliny hostitelky rozhodují o tom, kdy čípky vyrůstají v delší hyfy. To vysvítá také z okolností, jež činí pravděpodobným, že rostlina se brání proti vniknutí houby do buněk s iniciálami sousedících. Neboť blány buněk, do nichž haustorie vnikají, se stlušťují a zajisté také chemicky měnía (nabývají hnědavého zbarvení). V některých případech obalována jsou vniklá do blány haustoria silnými pochvami, podobně jak to udávají někteří autoři pro rostliny napadené cizopasnými houbami. U některých rostlin případu II. byla celá partie houbami infikovaná od sousedních buněk silně stlustlými, hnědě zbarvenými blanami buněčnými oddělena. Mám za to, že takové zjevy dobrým právem lze považovati za důkaz bránění se infikované rostliny proti houbě.
V podobném smyslu mohla by býti vykládána také degenerace určitých houbových vláken a naduřelých buněk v případu I. a II. V případu I. degeneruje pouze část naduřelých vláken houbových, vytvoří se při tom homogenní hmota, která později pozvolna mizí. Ale neodumírají všecky naduřelé buňky, některé, především ty, které na periferii buněk leží, vytrvávají a vysýlají do sousedních buněk jemné výběžky (haustorie). A přece nebylo možno stanoviti rozdíl mezi degenerujícími a vytrváva-jícími buňkami houbovými, jmenovitě ne v ohledu tlouštky jich blan. Ten zjev možno snad tak vyložiti, že energie iniciál rhizoidových nestačí k zamezení a desorganisaci všech hyf naduřelých, nýbrž že dovede usmrtiti pouze část hyf. Jsoutě iniciály buňky poměrně krátkou dobu žijící, dosti záhy degenerující, tedy slabší energie životní, než buňky sousední. Naproti tomu u rostlin případu II. usmrceny a desorganisovány jsou pouze tenko-blanné hyfy, které z iniciál rhizoidových vnikají do buněk sousedních. Tlustostěnné hyfy vytrvávají tu nezměněny, ony mohou v dalším průběhu při odumření hostitele růsti dále. W. Magnus1) praví, že silná blána bu-
') Magnus W., Studien an der endotrophen Mycorrhiza voň Neottia nidus avis L. Jahrb. f. wis. Bot. Bd. 35, 1900 p. 52.
XLII. ﻿14
něčnáje nejlepší zbraní houbových vláken proti napadeným buňkám, vskutku zde jako u Neottie vlákna, která se této zbraně vzdala, odumírají. Tenká vlákna jež degenerují, jsou vyplněna dosti hustým obsahem plasmatickým, a mají zřejmou podobnost s »bílkovinnými hyfy,« jak je popsal M a g n u s pro Neottii. Ale taková bílkovinná vlákna vytvořují se pouze v některých buňkách zažívacích u Neottie, jinde desorganisována jsou vlákna chudá na obsah. Pokud tedy hostitel je zdravý a svěží, udržuje houbu v určitých mezích. Ano v určitých buňkách jsou některé hyfy usmrcovány. Je otázka, zda-li snad tato degenerace určitých hyf nějak souvisí s významem my-korrhizy, ku př. tak, že usmrcené hyfy jsou hostitelem vyssáty a určité látky z nich assimilovány. Pokud z praeparatů možno souditi, pouze v případu I. pozvolna mizí z iniciál rhizoidových homogenní hmota současně s degenerací některých hyf vzniklá, a rnohlo by býti vykládáno, že hmota ta je ztrávena hostitelem. Ale nic nesvědčí také proti možnosti, že hmotu tu absorbují zbylé živé hyfy houbové. Ve případu II. vzniká degenerací hyf zrnitá hustá hmota, která vůbec nemizí, aniž se dále mění, pokud podle obrazů, jež preparáty skytají, souditi lze. Ale bylo by možno, že zrnité hmotě té přece některé látky jsou odnímány, aniž se mikroskopický obraz její mění. Vždyť vůbec v praeparatů zůstanou pouze určité látky zachovány z toho komplexu, který rostlinné tělo skládá, takže na mikroskopické nálezy se v tomto ohledu naprosto nelze spoléhati. Jmenovité by bylo možno, že odnímány jsou Calypogeiou usmrceným houbovým buňkám soli nerostné, o které v humusu sváděn je tuhý boj a které náleží k nezbytným živinám rostlin. Stáhl1) má za to, že se rostlinám, jež opatřeny jsou mykorrhizou, v první řadě o tyto minerální soli jedná, myslím, že pro některé případy je výklad jeho veimi pravdě podobným. Ovšem, že pro náš případ je velice těžko dokázati, zda-li vskutku soli takové rostlina houbě odnímá.
Ve své práci o Neottii M a g n u s (1. c.) popisuje dvojí buňky houbou infikované v kořenech zmíněné orchideje. Předně buňky zažívací, jež hyfy houbové nejprve nechají zmnožiti se a pak je usmrtí, desorganisují a ztráví. Za druhé buňky, v nichž houba ve formě tlustých vláken vytrvá až do odumření kořenu, načež může dále růsti a eventuálně nové rostliny infikovati.2) Tyto dvojí buňky jsou v kořenu Neottie pravidelně umístěny a přesně odlišeny. Zákonité poměry ty pouze v místech, kde kořenový vrchol v pupen přechází, mizí a stávají se nepravidelnými. Tu také, kde houbovým vláknům rostlina zabraňuje další pronikání k vrcholu, vy-
') Stáhl E., Der Sinn der Mykorrhizenbildung. Jahrh. f. \\iss. Bot. Bd. 34. 1900.
*) Tato infekce houbou z věnčí mohla by se díti jenom tenkráte, kdyby nové rostlinky Neottie vznikaly kličením semen. Ale to se snad vůbec neděje, anebo velmi zfídka. Jak nálezy p. Pekla činí pravděpodobným, udr/ují se Xeotíie \ rozmnožují kořenovými pupeny, popsanými I r mise h cm, Warmingem atd. A ty jsou infikovány vždy se strany mateřské, nikoli zvenčí. Z kořeníi Xcotlie probíhají ven houbová vlákna velmi zřídka, o infekci kořenu se při tom jednati nemůže
XLII. ﻿15
tvořují houbová vlákna krátké a naduřelé buňky (obr. 2.), které nejsou nepodobné naduřelým hyfovým buňkám v rhizoidových iniciálách Calypo-geie. Dále se tu tvoří na konci vláken houbových naduřeniny kulovité, jež snad odpovídají sporangiolím, jak je pro četné případy popsal Jan se (Magnus takovýchto útvarů u Neottie nepozoroval). Velké, naduřelé tlustostěnné buňky tvoří se u Neottie ve vrcholech kořenových, jež se počínají přeměňovati v pupeny také uprostřed vlákna houbového, tedy interkalárně (obr. 3 ). Pozoruhodné je, že v partiích těchto u Neottie není zažívacích buněk.
U Calypogeie není takových přesné odlišených buněk dvojího způsobu, jaké shledáváme v normálních kořenech Neottie. Naproti tomu lze aspoň ve případu II. rozeznati dvojí hyfy v buňkách s iniciálami sousedících : tenkostěnné, které vesměs odumírají a tlustostěnné, které na živu vytrvávají a když rostlina odumírá, znovu začínají vzrůstati a pronikají odumírající nebo již odumřelou částí rostliny hostitelky. Mohou zajisté i ven z této části rostlinné proniknouti, v substrátu, na němž Calypogeia
Obr.  2.
Obr.  3
roste, se rozšířiti a nové okrsky rhizoidových iniciál infikovati. Také v I. případu určité hyfy zůstávají na živu a mohou ve starých, odumření blízkých částech rostliny hostitelky nový vzrůst započíti. Ve případu III. vůbec neodumírají hyfy. O vytrvání houby i po odumření hostitele je tedy ve všech zkoumaných případech postaráno. To je zajisté pro existenci houby samotné výhodné, pro rostlinu bylo by to výhodno, kdyby pro ni spolužití s houbou bylo spojeno s nějakým prospěchem.
O tom však nic bezpečného nevíme a mimo to je třeba míti v paměti, že se může při mykorrhize Calypogeie jednati o nevinný parasitismus houby v jatrovce, při němž houba sice hostiteli určité živné látky odnímá, aniž sama čeho jemu v náhradu dává, při čemž jím však, pokud hostitel je zdráv a silný, v určitých mezích je držána, takže nemůže přílišné anebo i vůbec patrné škody hostiteli způsobiti. Rhizoidy, které poměrně brzo odumírají, které jsou opatřeny tenkou a snadno proniknutelnou blánou, dávají houbě dosti příležitosti k infekci. Houba nalézá v rhizoidu dobrou výživu, vytvořuje naduřelé hyfy anebo přímo, aniž jich vytvořuje, vniká z iniciál přímo do sousedních buněk bohatých na živné látky. Je možno, že, jakmile přestoupí podráždění způsobené vniknutím houbových haustorií
XL1I. ﻿16
určitý práh, postaví se buňka infikovaná na odpor a buď zastaví další vzrůst haustorií anebo dokonce některá vlákna méně vyzbrojená usmrtí. Jakmile však hostitel počne před odumřením svým slábnouti, začnou hau-storie anebo zbylá vlákna houbová znova růsti. Proti možnosti takového výkladu nic nesvědčí, leda snad výsledky mých k.ultur. Ale také ty lze vykládati jinak, než ve prospěch názoru o nutritismu. (t. j. že houba hostiteli při výživě je nápomocna).
Většina badatelů je přesvědčena o tom^že infekce houbami při mykor-rhize hostiteli nějaký prospěch přináší. Správnost názoru toho je dokázána pouze pro některé případy, kde umožňuje mykorrhiza assimilaci volného dusíku (počítám tu k mykorrhize také infekci bakteriemi ve hlízách Leguminos, infekci Podocarpu a olše). Pro některé případy zdá se mi, jak jsem již připomenul, pravděpodobným výklad, že mykorrhiza má ten význam pro hostitele, že houba mu opatřuje, anebo aspoň opatřovati pomáhá minerální živné soli. Stáhl tento svůj výklad opřel četnými pozorováními. Je tedy třeba také pro náš případ vzíti jej v úvahu. Houba vstupuje s Calypogeiou v těsné spojení, vysýlá do určitých buněk četné haustorie, jimiž je plocha, kterou houba se stýká s hostitelkou, nesmírně zvětšována. I je možno, že právě tím je umožněno rostlině houbě značné množství minerálních látek odnímati. Brání-li se někdy rostlina proti vnikání haustorií houbových, je to snad v tomto případu pouze neúčelná reakce, kterou jinak odpovídá rostlina na útok různých hub cizopasných. Hostitelka usmrcuje a desorganisuje pak určité hyfy a odnímá jim minerální soli vzniklé snad teprve při rozkládání se obsahu hyf. Znova však připomínám, anatomické poměry mykorrhizy připouštějí také opačný výklad Houba tvoří haustorie, aby jako jiné cizopasné houby mohla odnímati jatrovce živné látky atd.
U zkoumaných rostlinek Calypogeie jevila houba podle stanovisek různé poměry anatomické. Nemyslím, že by to muselo býti podmíněno specifickou růzností houby infekci způsobující, neboť ve třech případech (I.—III.) jednalo se vlastně o různé modifikace téhož pochodu vývojového. Ovšem ve případu, kde houba vůbec nevnikala z iniciál do rostliny infikované, snad se jednalo o náhodné vniknutí nějaké saprofytické houby do odumřelých rhizoidů a snad bylo způsobeno jiným druhem hub, než v ostatních třech případech. Ježto houba v Calypogeii nikdy nefruktifiko-vala, a právě ve fruktifikačních orgánech se jeví poznatelné specifické rozdíly hyfomycet, nelze se o věci bezpečně vysloviti. Je jisto, že způsob vzrůstu hub velmi je závislý na vnějších podmínkách, a ježto stanoviska, z nichž Calypogcia zkoumána, jevila odchylné vlastnosti, jež působily též na jatrovku samu, je dobře myslitelno, že růzností zevních podmínek podmíněna byla různost v anatomických poměrech mykorrhizy, ač se ve všech případech snad jednalo o týž druh jatrovky a houby.
XLII."
