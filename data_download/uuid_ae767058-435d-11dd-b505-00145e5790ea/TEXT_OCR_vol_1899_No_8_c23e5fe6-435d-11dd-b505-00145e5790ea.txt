"","x"
"1"," ﻿ROČNÍK Vlil.
TŘÍDA II.
ČÍSLO 8.
Poznámky o vývoji jazyka u ještěrek.
Napsal Dr.  František   Bayer.
Se   3 tabulkami.
i Z   ústavu  pro  normální  anatomii  české   fakulty lékařské.) Předloženo   dne   9.  prosince 1898.
Vydávám na veřejnost tento skrovný příspěvek k morfologii Lacertid především z té příčiny, že jsem nikde v příslušné literatuře nenalezl obšírnějšího ani úplného vylíčení toho, kterak se vyvíjí dvojklaný jazyk ještěrek se svalstvem svým, a zejména kterak vyrůstají oba přední jeho hroty.
Povím nejprve, co bylo posud o věci té publikováno. Nehledíme-ii k některým povšechným, až příliš všeobecným údajům o vývoji jazyka Reptilií, můžeme citovati vlastně jen jedinou práci o vzniku jazyka ještěrek, totiž jen o vzniku prvopočátků muskulatury jeho, ale nikoli o vývoji jazyka samého jakožto celku. Jest to zpráva J. F. van Bemmelena (»Uber die Herkunft der Extremitáten- und Zungenmuskulatur bei Eidechsen« ; Anat. Anz. 1889.), citovaná také Hoffmanncm {Bronn: Klassen und Ordnungen děs Thier-Reichs, 6. Bd., III. Abth. Reptilien, Heft 67., 68., 1890.). Podle něho vysílá u zárodků ještěrčích prvých pět svalových plotének (myomer) za váčkem sluchovým po pruhu buněčném (Zellenstrang) nejprve dolů a nazad; dole se tyto pruhy spojí v jediný, jenž vnikne do předu v končinu příští dolejší čelisti, později ještě dále v před a poněkud i vzhůru až v končinu jazykovou a jest tak prvým počátkem svalstva jazykového, pokud ze trupu vzniká. Zde se také počíná jazyk nade dnem dutiny ústní vyklenovati. Jak se to děje a jak jazyk roste dále, neuvedeno. Hoffmann mluví o čtyřech myomerách Bcmmelcnových, ale cituje nesprávně; Bemmelen výslovně jich napočetl patero, jako Hoffmann (1. cit.) sám.
Zevrubný popis hotového jazyka ještěrek podal Fr. Leydig (»Die in Deutschland lebenden Arten der Saurier* ; 1872.; obrazce na tab. VII. a VIII.); vypočítává zejména i různé jeho svaly, o nichž bude řeč níže,
K o z p r a vy. Ročn.  VIII. Tř. II. Č.
VIII. ﻿popisuje také povrch a líčí histologickou jeho strukturu atd. Co se tkne dvou jeho hrotů, poznamenává Lcydig jen to, že jazyk vůbec z párového základu vzniká; ukážeme z rozvoje, že se má věc poněkud jinak — prvopočátek vlastního jazyka, zejména pokud se povrchní vlastní jeho klenby ( pak špičky týče, jest najisto lichý, mediáni. Tvrzení Lcydigovo, že nemá jazyk ještěrek žláz, opravil prvý P. RcicJicl (>Beitrag zuř Morphologie der Mundhóhlendrusen der Wirbelthiere«; Morphol. Jahrb. 1883.); uvedl výslovně, že mají Sauria kromě žláz patrových, podjazyčných a retných pravé žlázy jazykové, a to v zadní partii jazyka. Také E. Gaupp (»Anatomische Untersuchungen uber die Nervenversorgung der Mund- und Nasenhóhlen-driisen der Wirbelthiere«; Morphol. Jahrb. 1888.) promlouvá o žlázách jazykových u jesterů. K tomu dodává Hoffmann (loc. cit.), že nalezl žlázy jazykové u zárodků ještěrky obecné (Lacerta agilis L.) již takových, které nemají ještě v kůži ani stopy pigmentu, a to na hořejší ploše jazyka od kořene až po to místo, kde se jazyk ve dva hroty dělí. Jsou prý to s počátku malé, solidní vchlípeniny epithelu, jež se po té stanou dutými a v »tubulosní« žlázky se mění. Tento výklad Hoffmannův doplníme a doložíme výkresy.
A tím byla by literatura, o níž jsme musili učiniti zmínku, vyčerpána Promluvíme nejprve o vzniku jazyka vlastního, t. j. jeho povrchu, pak o vývoji svalstva jeho a žláz lingualních. Jednotlivá stadia u vývoji ještěrky obecné (Lac. agilis L.) budeme označovati způsobem, jakým jsou signovány mikroskopické praeparaty řezů ve sbírce prof. Janošíka (na př. embryo 7. dne po položení vajíčka, čís. 2. — číslo toto jest právě číslo praeparatu s celou sérií řezů zárodkem, vyňatým z vajíčka uvedeného dne po položení). Vím, že má věc svou vadu, že jednoho a téhož dne po položení může býti jeden zárodek dospělejší, než druhý; nebylo však možno konstruovati jiné označení pro zárodky ty. Jindy pomáhá na př. rozvoj oka (je-li již čočka v něm atd.) - - ale první zárodky, o nichž tuto řeč, měly již oko s čočkou, a také takové anatomické znaky nekoincidují vždycky s jinakým označováním stadií. Ani délka zárodku, po případě rozměry řezu nejsou tu znakem nijak spolehlivým. Bylo by zkrátka nutno každé takové embryo popsati; pro krátkost však chci přece voliti způsob označování stáří, jak jsem shora naznačil. Jest to výhodou i pro eventuelní kontrolu mé práce.
I.
Podkladem jazyka vůbec jest svalstvo, obalené sliznicí. Leč v prvých dobách vývoje jazyka jsou počátky nejprve se vyskytujících a nejsilnějších svalů (tab. I. obr. 7., /) od toho, co se zove dorsum linguae (j), ještě dosti vzdáleny. Promluvíme tu nejprve o vývoji povrchu jazyka, tohoto dorsum linguae \ rozvoj i vzrůst jeho znázorněn na obr. 1.—6. (tab. L), pořízených podle modellů z plotčnek voskových, vyřezávaných dle přesně kreslených projekcí. Počátek povrchu jazykového dlužno hledati tou dobou,.
VIII. ﻿kdy podle Bemmelena (loc. cit.) již vnikl pruh příštího svalstva, z 5 plo-tének svalových vzniklý, v končinu budoucí dolejší čelisti, podle drobnohledného vyšetření jen pod žlábkem mezi oběma polovinami prvého oblouku žaberního, dutinu ústní vezpod ohraničujícího (obr. 1. j\ tam, kde již epithel jest mocnější, než jinde. Leč záhy (nejdříve po l dni; obr. 2.) má příští dorsum linguae podobu podélné, liché naduřeniny; touže dobou místo dvou předních konců prvého oblouku žaberního (obr. 1. nahoře) viděti konce tři, t. j. kromě dvou postranních ještě jeden nový, mediáni. Po 3 dnech (obr. 3.) již místo lichého nádorku viděti podélný výrostek kromě předního konce rýhou ve dva pruhy rozdělený; jen přední konec zůstává nerozděleným i tou dobou, kdy má dorsum linguae dále ne jednu, ale již dvě rýhy podélné (obr. 4.) a tedy na povrchu tré parallelních na-duřenin. Od té chvíle jest také jazyk již ostřeji od zpodiny úst oddělen; tím časem také oba lateralní hroty 1. oblouku žaberního se špicí prostřední srostly (viz obr. 4. nahoře) v oblouček ze zpodu vyklenutý - toť místo, kde mají dospělejší mláďata ještěrek bradu. Ve stadiích o málo starších (obr. 5.) viděti již povrch jazyka celkem hotového, za špičkou dvěma podélnými rýhami ve tři pole rozdělený, ale na špičce ještě ke zpodině dutiny ústní přirostlý. Teprve u zárodků, vyňatých z vajíček 9. dne po položení pozoroval jsem místo této špičky dva nepatrné lateralní výrostky, příští hroty dvojklaného jazyka ještěrek. Postupnou prohlídkou našich obrazcův od 2. do 6. shledá čtenář, že hroty nevznikly proto, jakoby již od počátků dvěma polovinami předního konce jazykového byly založeny (Leydig)\ počátek jazyka (obr. 1.) arci symmetricky ze dvou částí jest složen, ale to ku příštím hrotům jeho nemá vztahu nižádného. Od našeho stadia na obr. 6. není již do hotového jazyka daleko; objeví se i oba výrostky zadní, a jazyk má za krátko — tedy vůbec velmi záhy — tu podobu, jak úplně vyvinutý (u Leydiga a j.) zobrazován bývá.
Týž postup vývoje povrchu jazykového zřetelně stopujeme i na řezech, na obr. 7.—9., 11. a 13. (tab. I. a II.), k nimž zajisté málo jen slov výkladu přičiniti dlužno. Prvopočátek povrchu jazykového (dorsum linguae) tou dobou, kdy se první elementy budoucího svalstva (/ na obr. 7.) v končině příští dolejší čelisti objevovati počínají (u zárodku z vajíčka 2. dne po položení), sluší hledati v jamce mediáni na dně dutiny ústní (j), tam kde jest epithel, obalující tu povrch celého prvního oblouku žaberního, poněkud mocnější, než po stranách. Tento primitivní »jazyk« lze stopovat jen v 7 řezech příčných. Asi o den později (obr. 8.) místo jamky viděti již hrbol vyklenutý (j), 6. dne po položení (tab. II. obr. 9.) hrbol s mediáni rýhou, u zárodkňv opět o den starších (obr. 11.) již na hořejší ploše jazyka podélné naduřeniny tři (viz též 13., 16.). Jednoduchý hrbol na obr. 10. a 12. (j) odpovídá liché špici jazyka na obr. 4. a 5. V pozdějších stadiích (tab. III. obr. 17., 18., 23.) jest povrch jazyka vrásčitý, ale celkem všude tu více, tu méně prohloubený. Podobu, jakou má jazyk na našem obr. 23., celkem již zachovává i dále u ještěrek mladých a posléze dospělých.
VITI. ﻿V zadní části jest jazyk (tu již se svalstvem svým, obr. 17.) nižší, než širší, dále ku předu jest vyšší (obr. 18.; viz též tab. II. obr. 15.i; frenulnm linguae jest užší a užší, až konečně volný předek jazyka (obr. 21., 22.) nad touto stopkou (f) v ústech volně spočívá oddělen. Rozumí se, že v mladších stadiích (tab. II. obr. 14.) toto frcnulum linguae sahá až pod samotné špičky — tyt' jsou u zárodků z 9. dne po položení (tab. I. obr. 6., tab. II. obr. 14.) nepatrné, ano jednu z těch špiček bylo lze stopovati jen ve 2 řezech příčných. Sliznice jazyka jest u starších stadií (obr. 21. e] čím dále ku špici, tím mocnější; nejsilnější vrstvu její vidíme přímo na isolovaných již hrotech jazyka (obr. 19. e, zárodek z vajíčka 30. dne po položení), na hořejším a zejména na lateralním povrchu hrotův. U stadií ještě starších jest epithel zrohovatělý (»Hornschicht«; Leydig), jako u ještěrek dospělých všude na papillách jazyka (obr. 24. /). Vzrůst obou hrotů v před (počátek viz v obr. 6.) vysvětluje přítomnost četných cév v nich (obr. 19. cj, a to poměrně četnějších, než kde jinde v jazyce.
První základy chrupavčitého basihyale (b) objevují se v jazyce později, než po obou jeho stranách chrupavky Meckelovy, tvořící podklad pro mandibulu, a to přímo mezi oběma hlavními svaly (obr. 16., 17. na tab. II. a III.); později však, po náležitém vývoji všeho svalstva (obr. 23.), vidíme toto basihyale zase o něco níže. Všude jest arci oporou jen zadní, mocnější části jazyka. Na našich obrazcích 10.— 12. (tab. II.), tedy již asi od 7. dne po položeni vajíček, viděti i první základy chrupavky Meckelovy (m\ oválná podoba její na obr. 10. a 12. způsobena šikmým sříznutím). Proliferace epithelu na právo a v levo od chrupavky Meckelovy (obr. 10. s} prozrazuje místo, kde se příští váčky zubní tvořiti budou; postup vývoje jejich znázorněn poněkud na obr. 12. a 15. (z) — leč to s vlastním předmětem našeho zkoumání nesouvisí. Poznamenal jsem na obrazcích příští váčky zubové jen proto, aby nebyly pokládány omylem za počátky žláz na př. sublingualních; ty objevují se u trochu starších ještěrek lateralně od váčků zubních, u mláďat takových, u nichž na př. počíná již ossifikace čelisti dolejší (u zárodků 30. dne po položení, v tom stadii, jemuž náleží náš obr. 23.).
II.
Jádrem dokonalého jazyka jest svalstvo jeho. Isydig (ioc. cit.) rozeznává v jazyce ještěrek (dospělých) tyto svaly: 1. podélné svaly přímo pod sliznicí, 2. dvé velikých svalů podélných (m. Jiyoglossus), 3. různo roztroušené podélné pruhy menší, 4. svaly svislé (rozvětvený prý ///. genioglossus), objímající mimo jiné i oba hlavní podélné svaly jazyka (2.) a vnikající vzhůru až do papill jazykových, 5. svalstvo příčné v hořejší části jazyka pod sliznicí. Všecky ty svaly se všelijak kříží a navzájem pronikají (viz na př. tab. III. obr. 21.), což má za následek známou mrštnost jazyka ještěrčího.
Stopujíce vývoj všeho toho svalstva, vidíme v prvých jeho počátcích, na př. u zárodku z vajíčka dvoudenního (tab. I. obr. 7.) základy obou
VIII ﻿hlavních svalů jazyka (m. hyoglossus\ /), jež zajisté za zplodiny Bemmeleno-vých prvotných pruhů pokládati sluší. Jak praveno, jsou prvopočátky těch svalů uloženy zprvu dosti hluboko pod povrchem jazyka (dorsum linguae\. viz obr. 7., 8. a na tab. II. obr. 9.), přímo nad embryonální žlázou štítnou (g. thyrcoidea, i), a také nejdou příliš daleko do předu ku špičce jazyka (srovnej obr. 10., 12.). Kdyby kdo trval na výměru jazyka jakožto souboru svalstva obaleného sliznicí, pak bychom arci musili říci, že jazyk v prvých počátcích svého vývoje (na př. obr. 7.) sáhá od prostřední rýhy na povrchu hluboko dolů, až pod oba ty základy svalů /. Ale tyto prvopočátky mají původ svůj v elementech svalstva trupového; nechybíme tedy asi, nazýváme-li jazykem jen to, co na př. na našich obrazcích 1., 2., 3. bledší barvou označeno a řekneme-li, že oba hlavní svaly jazykové (I) teprve později v jazyk vnikají. U zárodků z vajíček 7. dne po položení nalézají se oba svaly ty již v jazyce nedaleko pod jeho povrchem (tab. II. obr. 11.), a tam zůstávají již od té doby všude ve všech starších stadiích rozvoje (viz obr. 16., na tab. III. obr. 17., 18., 23.). Také dorostly zatím již dále do špicí jazykových; u zárodků z vajíček devítidenních (tab. II. obr. 15.) sáhají první stopy jejich až do přední třetiny jazyka, u starších ještěrek (30. dne po položení) vidíme řečené svaly ještě v jazyce volném, od fre-nula již odděleném (obr. 22. na tab. III.), ale o několik řezů dále do předu (obr. 21.) již nikoli, a ve volných hrotech jazyka (obr. 19.) rovněž jich není. Podle uložení a poměru k hyoidu jsou to opravdu m. hyoglossi.
O málo později spatřujeme první základy pro podélné svalstvo právě pod sliznicí ležící, na našich obrazcích napříč proříznuté, jež však již přímo v prvním oblouku žaberním, pak v jazyce samotném původ svůj má; vidíme je všude tam, kdekoli hustší pletivo pod epithelem se vyškytá, tedy na př. již u zárodků z vajíček sedmidenních ftab. II. obr. ll.)aj., zřetelněji arci leckde u zárodků starších (obr. 16. II). Také jinde prozrazuje hustší pletivo, kde jsou pak uloženy ještě další, v jazyce po různu roztroušené svaly podélné.
Stálými průvodci obou nejdůležitějších svalů jazyka (I) jsou objímající je, ale o něco později se objevující snopce svalů (tab. III. obr. 23. III), jimž Lcydig neprávem dal jméno m. genioglossus. Snad jej svedla k tomu ta okolnost, že se tyto svaly (později svislé; viz právě obr. 23. v právo) nalézají přímo u větví obou pravých svalů bradojazykových (m. genioglossusy tamtéž V), o nichžto však Lcydig zmínky nečiní. Svaly na našich obr. 17., 18. atd. číslicí /// označené nemohou podle polohy a vzniku svého býti svalem bradojazykovým ; objevujíť se přímo v jazyce u zárodkův po 15. dni po položení, beze všeho vztahu k té části zpodiny ústní, kteráž by se později asi bradou nazvati mohla. Nahoře se znenáhla větve jejich spojují (obr. 17.) a dávají tak vznik svalu příčnému (tu. transvcrsus, IV) nad nimi nehluboko pod sliznicí uloženou, jenž tedy zase o něco později se objevovati počíná; zcela zřetelně jest vyvinut již na př. u zárodků po 20. dni (po položení; obr. 18. a násl.). Obojí Jsvaly, /// i /F, můžeme stopovati i ve volné přední části jazyka (obr. 22.), i tam ještě (obr. 21.),
VUT. ﻿kde již není obou hlavních svalů podélných, ba také v samotných hrotech jazyka (obr. 19. \ arci čím dále do předu, tím později u nenáhlém jich vývoji. Nejsvrchnější konečky svalu 111 vnikají i do samotných papill jazyka (obr. 20, 22.).
Ještě před těmito svaly, o nichž právě byla řeč, vyskytují se ve mladém jazyce ještěrek počátky obou pravých svalů bradojazykových (m, genioglossits), a to již u zárodků 9. dne po položení (tab. II. obr. 16. V); již tou dobou snopce jejich směřují zdola vzhůru směrem k oběma hlavním svalům podélným (7), u nichž je pak zřetelněji, lateralně od svalů ///, vidíme u ještěrek starších, na př. 24. dne po položení (obr. 18. F; pak i obr. 23.). Právě tyto posléze uvedené obrazce zřetelně ukazují, že jen svalům V právem jméno m. gcnioglossus náleží.
Dříve ještě, než tyto svaly, objevují se pod nimi (tab. II. obr. 16 pod V) a pod chrupavkami Meckelovými (obr. 13. pod m) počátky jiných svalů, a to příčných, ale ty se posléze octnou ještě hlouběji pod samotným jazykem (srovnej tab. III. obr. 23. pod c] a k vlastnímu svalstvu jazykovému nenáležejí.
III.
Že jazyku ještěrek žlázy (lingualni) nescházejí, jak tvrdil Leydig (loc. cit.), pověděli a opravili již Reichel, Gaupp a Hoffmami (viz shora); tento také několika slovy uvádí, jak asi vznikají. Vchlíperiím epithelu jazykového směrem dolů počínají se však vyvíjeti nejen žlázy jazykové, ale i rýsovati meze příštích papill jazyka, i není s počátku patrno, vyvinou-li se kde papilly samy, nebo také žlázy mezi nimi. První stopy takového vchlípení epithelu do ostatního pletiva jazykového vidíme na př. u zárodku z vajíčka 18. dne po položení (tab. III. obr. 17. g); vchlípenin epithelu proliferací jeho dolů vždy hojnější měrou přibývá (obr. 18.), a hrbolky mezi nimi — arci s příslušnou sliznicí — toť příští papilly jazyka (obr. 21., 23. p). Ty u ještěrky dospělé (obr. 24., řez příčný; řez podélný jazyka viz u Leydiga) hořejšími svými okraji z části jedna druhou kryjí a jsou na povrchu povlečeny mnohovrstevným epithelem dlaždicovým (/; »Plattenepithel«; »Horn-schicht« Leydig), tím mocnějším, čím blíže k oběma hrotům jazyka (srovnej na př. obr. 22. a 21.).
Právě v těchto papillách jazyka (obr. 24.J jest u ještěrky dospělé umístěn tmavý pigment jeho (pi), a to vždy uvnitř ve vazivu papill, nikdy však v epithelu. V mladších stadiích objevuje se pigment až tou dobou, kdy se vchlípeniny epithelu jazykového dovnitř staly hojnějšími, u zárodkův asi třicetidenních (po položení vajíček); ale tu ještě bývá pigment roztroušen pod povrchem jazyka dosti hluboko (obr. 21. a 22.), zejména pak v obou postranních oblých lištnách jazykových (obr. 23.). Všude pletivo jazyka proniká pigment u ještěrky dospělé přímo v obou hrotech.
Kdežto na těchto hrotech i na volné, od frenula již oddělené části jazyka (obr. 21. a 22.) vchlípením epithelu dovnitř, do pletiva jazykového
VIII. ﻿počínají se ohraničovati výhradně jen papilly (p), bývá toto vchlípení dále na zad tu a tam také počátkem i příštích šlaz lingtialních. Vchlípeniny s počátku skoro vřetenité nebo válcovité (obr. 20.) počínají se dole rozšiřovati (g) čím dále tím více (obr. 23. L•; zárodek třicetidenní po položení), až z nich konečně vzniknou rozvětvené, nikoli tubulosní (Hoffmann), nýbrž alveolarní žlázy jazyka (obr. 24. g). Vznikají tedy s počátku týmže způsobem, jako meze papill, ale epithel, jímž vnitřek žláz jest vyložen, není mnohovrstevný, nýbrž cylindrický (c""). Epithel papill i epithel žláz jsou tedy i tu modifikace jednoho a téhož epithelu prvotného (na př. tab. I. obr. 7. e).
Pro uvarování omylu připomínám, že oba zářezy na hrotu jazyka na obr. 19. (v levo a v právo) nejsou než podélné rýhy jeho, jakéž se na př. i na obr. 21. (zejména v levo) objevují.
VIII. ﻿Výklad tabulek.
(Všecky obrazce kresleny kamerou; mikroskop Reichertův.)
Tab. I.
Obr. 1.—6. značí vývoj povrchu jazykového (označeného barvou bledší) u ještěrky obecné {Lacerta agilis L.) dle voskových modelluv, upravených z plotének, kreslených dle jednotlivých řezů. Zvětšení: Oč. 3, Obj. 2.
Obr. 1. Zpodina dutiny ústní u zárodku z vajíčka 2. dne po položení (č. 1.).
Obr. 2. Totéž, 3. dne po položení (č. l.j.
Obr. 3. Totéž, 6. dne po položení (č. 1.).
Obr. 4. Totéž, 7. dne po položení íč. 2.)
Obr. 5. Předek jazyka, 8. dne po položení (č. 2.).
Obr. 6. Totéž, 9. dne po položení (č   2.).
Všecky ostatní obrazce (7.—24.) značí řezy příčné (frontální) jazykem zárodků ještěrky (Lacerta agilis L.} postupně starších a starších, jak u nich udáno. Kresleny zvětšením: obr. 7.—16. a 19. Oč. 2, Obj. 4; obr. 17., 18., 22. a 23. Oč. 3, Obj. 4; obr. 20. Oč. 3, Obj. 8; obr. 24. Oč. 2, Obj. 2. Všecky obrazce však, od 7. počínajíc (kromě 19. a 24.), při reprodukci poněkud byly zmenšeny.
Obr. 7. Řez frontální   prvními   oblouky  žaberními   zárodku   z   vajíčka 2.   dne po položení (č. 1.). Obr. 8. Totéž, 3. dne po položení (č. l.j.
Tab. II.
Obr.    9. Řez frontální  zpodínou   dutiny ústní u zárodku z vajíčka 6. dne po položení
(č. 1.); druhá  '/3 jazyka.
Obr. 10. Totéž, 7. dne po položení (č. 2.); přední V3 jazyka. Obr. 11. Totéž, 7. dne po položení (č. 2.); zadní l/3 jazyka. Obr. 12. Totéž, 8. dne po položení (č. 2.); špička jazyka. Obr. 13. Totéž, 8. dne po položení (č. 2.); zadní  Y2 jazyka. Obr. 14. Totéž, 9. dne po položení (č. 3.); špice jazyka. Obr. 15. Totéž, 9. dne po položení (č. 3.); přední '/., jazyka. Obr. 16. Totéž, 9. dne po položení (č. 2.^; zadní část jazyka.
VIII. ﻿Tab.   III.
Obr.  17.  Řez frontální jazykem (/) u zárodku z vajíčka 18. dne po položení (č. 2.).
Obr.  18.  Totéž, 24. dne po položení (č. 11.).
Obr.  19.  Hrot jazyka zárodku 30. dne po položení (č. 2.).
Obr.  20.  Prvopočátek vývoje žláz.
Obr.  21.  Řez jazykem  zárodku  30. dne  po položení (č. 2.);   volná přední část jazyka.
Obr.  22.  Totéž, 30. dne po položení (č. 3.); trochu dále za řezem obr. 21.
Obr.  23.  Totéž, 30. dne po položení (č. 3.); zadní část jazyka.
Obr.  24.  Frontální   řez   papillami  jazyka   u ještěrky   dospělé,  se  žlázami  svismo proříznutými ;  v levo (g) proříznut cíp žlázy napříč.
Význam písmen a číslic.
b basihyale. c cévy. e epithel.
é epithel dlaždicový na povrchu papill. c"" epithel cylindrický. /"" frenulum linguae. S žlázy jazyka (lingualní).
j jazyk; na obr. 1.—10. vlastně jen dorsum linguae. m chrupavka Meckelova. o oblouky žaberní. / papilly jazyka. // pigment. t glandula thyreoidea. z prvopočátky váčků zubních.
/ dva hlavní podélné svaly jazyka (m. hyoglossus).
// podélné svalstvo pod povrchem jazykovým. /// svislé svaly (»m. genioglossus* Leydig*;), větve svalu IV. /Fsval příčný (m. transversus) pod sliznicí.
V pravý m. genioglossus.
VIII. ﻿* ﻿Bayer: Jazyk ještěrek.
Tah. I.
Rozpravy České Akademie.  Tř. II., roč. Vlil., č. 8.
VlI.ÍM   cil. ﻿* ﻿Bayer: Jazyk ještěrek.
Tab. II.
Rozpravy České Akademie. Tř. II., roč. VIII., č. 8.
AUTOR DEL.
(VILÍM CH.) ﻿* ﻿19.
Rozpravy České Akademie.  Tř. II., roč. VIII., č. 8.
AUTOR DEL.
(V           H.) ﻿*"
