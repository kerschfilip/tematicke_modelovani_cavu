"","x"
"1"," ﻿ROČNÍK XX.
TŘÍDA II.
ČÍSLO 31.
Příspěvky k poznání nižších hub.
III.  Olpidium Salicorniae n. sp.
Napsal Dr. B. NĚMEC v Praze.
S 26 obrázky v textu a tabulkou mikrofotografií.
(Předloženo dne 27-  června 1911.)
V této práci podávám popis nového druhu Olpidium, který žije, podobně jako Olpidium Brassicae, v kořenech rostliny jevnosnubné a způsobem své infekce je zajímavý. Také na trvalých cystách (chronisporo-cystách) učiněny byly na něm zajímavé zkušenosti.
Nová Chytridiacea, kterou označuji jménem Olpidium Salicorniae n. sp., žije v kořenech halofytní rostliny Salicornia herbacea. Rostliny byly vypěstovány ze semen ve studeném oddělení mého sklenníku, počaly však v zimě roku 1910 odumírati. Prohlédl jsem jejich kořeny, chtěje se přesvědčiti zda-li nechovají nějaké cizopasníky a nalezl jsem v nich dvě Chytridiaceae. Jednu z nich shledal jsem ve všech téměř kořenech, byla to intramatrikálně žijící Mycochytridinea. Druhá byla mnohem vzácnější a stálo dosti namáhání sebrati dostatečný materiál k jejímu poznám. Nejvýhodnější objevila se býti methoda vzíti kořenovou pleteň přiléhající ke stěnám květináčů, v nichž Salicornia pěstována, rozstříhati tuto pleteň na malé kousky, fixovati, a pak v mikrotomové série rozložiti. Mezi četnými kořeny, jež takto byly rozřezány, vždycky sem tam některý se nalezl, který byl infikován. K fixování užito slabšího roztoku Flemmingova, k barvení užito safraninu s anilinovou vodou.
Ačkoliv byly nalezeny a prozkoumány četné infikované kořeny, nepodařilo se mi sestaviti úplnou vývojovou řadu našeho parasita. Předně scházejí mi až na jedinou výminku parasiti vykazující právě jaderná dělení, dále nemohl jsem příměti ke klíčeni trvalé cysty, ačkoliv kořeny je obsahující po tři týdny ve visutých kapkách byly pozorovány. Jinak podávají moje pozorování celkem dostatečný obraz o vývoji a organisaci parasita.
Rozpravy Roč. XX. Tř. II. Čís. 31.
XXXI. ﻿1. Morfologie a vývoj. Parasit, jejž označuji názvem Olpidium Salicorniae n. sp., objevuje se téměř bez výjimky v nejzevnější vrstvě korové, zvané hypodermem. To ovšem značně přispívá k jeho identifikaci. Za první stadium možno považovati bezblanné buňky, které jsou opatřeny jediným jádrem, jsou různě veliké a také tvarem od sebe se mohou lišiti. Nejčastěji jsou kulovité, elipsoidní nebo vejčité, zřídka
Olpidium Salicorniae. l cysty v hypodermu kořenů. 2 zoosporangium s vyprazdňovací trubičkou. 3—5 mladá stadia cizopasníka. 6—7 prázdná zoosporangia. 8 cysta. 9 buňka se zaškrcenou cystou a základem zoospo-rangia. 10 nahý parasit. 11 splývající jádra v cystě. 12 zoospory (JS = rhizo-dermis, H = hypodermis). Reich. l/n C. ok. 6.
tvaru nepravidelného, slabě amoebovitého (obr. 5, 9, 10, 13, 14). Jejich cytoplasma je zprvu hustá a zrnitá, později ve větších parasitech vakuolo-vitá. Vakuoly obsahují někdy homogenní sraženími, jejíž povaha nebyla blíže zkoumána. Jádro je poměrně veliké a obsahuje velké, silně barvi telné jadérko. V hypodermu můžeme nalézti různá bezblanná stadia parasita, která jsou až do stadia rozplozovacího jednojaderná (obr. 3, 4, 5).
XXXI. ﻿Tyto bezblanné buňky přeměňují se během dalšího vývoje bucíto v zoosporangie, anebo v trvalé výtrusy. V prvním případu zmnoží se v nich jádra (obr. 9, 12, 13), cizopasník obklopí se poměrně tenkou blánou a jeho obsah rozpadne se ve veliký počet malých rej divých výtrusů, které jsou
Olpidium Salicorniae. 12a cysta a zoosporangium s dělícími figurami.
13 vícejaderný základ zoosporangia.  14 mladý parasit.  15—22 buňky
pokožkové (L) a hypodermální (H), po případě i korové (l? obr. 19)
s infekčními trubičkami. Reich. Viz C. ok. 6.
všecky stejné velikosti, tvaru hruškovitého nebo vejčitého a jednou brvou opatřeny. Na jedné straně při periferii lze v zoosporangiu vždycky stanoviti bezjaderné místo, vyplněné jemně zrnitou hmotou (tab. obr. 6). Blíže této hmoty vyrůstá pak vyprázdňovací láčka, vyplněná cytoplasmou
XXXI. ﻿jádra chovající, jak tomu je také u Olpidium Brassicae (obr, 2, 6). Tato láčka nevyrůstá tak pravidelně radiálně, jak tomu je u právě jmenované Chytridiacee, nýbrž často nepravidelně se kroutí (obr. 7, 18), ale přece jenom většinou skrze rhizodermis z kořenů ven vyniká (obr. 22). Zoosporangia jsou různé velikosti i různého tvaru, zpravidla jsou malá zoosporangia tvaru kulovitého, velká zoosporangia nucena jsou však prostorovými poměry hostitelské buňky vzíti na se tvar vcjčitý nebo elipsoidní (obr. 20, 21, 23). Často chová infikovaná buňka pouze jediné zoosporangium,
Obr. 23. Příčný řez kořenu se zoosporangiemi Olpidium Salicovniae.  (Reich. imm. x/z C. ok. 6.)
nejsou však vzácné případy, kde dvě i tři zoosporangia v jedné buňce jsou přítomna (tab. obr. 3, 4, 5). Vyprázdněná zoosporangia většinou se různým způsobem scvrkují (obr. 6, 21).
V jiných případech vznikají z bezblanných parasitů trvalé cysty. Ty jsou také různě veliké a různého tvaru, menší cysty jsou kulovité, větší však ve svém tvaru řídí se tvarem buňky hostitelské (obr. 24). Vyznačují se tím, že opatřeny jsou hladkou, velmi tlustou blanou, sestávající z několika vrstev (tab. obr. l, 3), na níž lze rozpoznati zevní blanku tenčí a vnitřní tlustší, zvrstvenou. Cysty obsahují hustou plasmu s četnými, různě velkými zrnky, která zajisté představují reservni látky. Vedle toho jeví vakuoly a tukové kapky. V každé cystě možno stanoviti jedno nebo dvě jádra (obr. 19, 25, 26).
XXXI. ﻿Jádro je budto tvaru kulovitého, anebo je zaškrceno (obr. l, 11), jakoby právě dvě jádra splývala, anebo jakoby se jedno jádro způsobem přímým dělilo. Chová-li cysta dvě jádra, leží vždycky blízko u sebe. Tyto nálezy daly podnět ku pátrání, zdali snad cysty nevznikají pohlavním způsobem. Bohužel však nenalezl jsem případu, kde by dvě bezblanná individua splývala, a také nic, co by se dalo vykládati jako jiný způsob pohlavního splývám buněk. Víme však, že bezblanní parasiti jsou jcdno-jaderní, cysty však, že jsou bud dvojjaderné a jsou-li jednojaderné, že jádro
Obr. 24.   Podélný řez kořenem,  v jehož buňkách jsou cysty a prázdné zoosporangium (Reich. imm. Via C. ok. 6).
jeví často tvar zaškrcený. Vedle toho pozoroval jsem i trvalé cysty tvaru zaškrceného (obr. 9, 25, 26). To vše by se dalo vykládati tak, že v některých infikovaných buňkách dvě jednojaderná, bezblanná individua splývají a dají tak původ trvalé cystě. Pro správnost tohoto názoru mluví také okolnost, že v téže části kořenu můžeme shledati trvalé cysty vedle zoo-sporangií (tab. obr. 3), ano shledal jsem i případy, ovšem vzácné, kde v jedné buňce nalézalo se zoosporangium vedle trvalé cysty (obr. 9). Je známo, že různé způsoby rozplozování u nižších rostlin podmíněny jsou různými zevními okolnostmi, kterým dotyčné rostliny jsou vystaveny. Nalézají-li se cizopasníci vždy v tomže pletivu, to jest v hypodermu, mohli bychom se domnívati, že v určité části kořenové vždycky jen jeden způsob rozplozování shledáváme. Tím méně bylo by možno očekávati
XXXI. ﻿současné objevem se zoosporangia a trvalé cysty v jediné baňce. Jestliže však přijmeme, že trvalé cysty vznikají pouze po pohlavní kopulaci, snadno si pak vysvětlíme, proč v téže kořenové zóně vedle sebe mohou býti přítomny zoosporangia a trvalé cysty. Parasiti, kteří nenalezli příležitosti ku kopulaci, přeměňují se v zoosporangia, ti, kteří se kopulovali, vytvořují trvalé cysty. Přes to je možno přijímati, že- kopulace sama může býti vzbuzena zevními okolnostmi anebo jimi podmíněna, tak že k ní dochází jen za určitých podmínek, Odtud bylo by možno si vyložiti, proč v některých zónách kořenových převládají zoosporangia (tab. obr. 4—6), v jiných však trvalé cysty (tab. obr. 1).
Bylo řečeno, že v cystách nalézáme jádra zaškrcená, anebo dvě blízko sebe ležící. Jestliže v předcházejícím odstavci tento zjev jsme vyložili ve prospěch názoru o pohlavním vzniku cyst, třeba přiznati, že by byl myslitelný ještě jiný t výklad, j Mohli bychom se totiž domnívati, že se jádra cyst dělí přímým způsobem, jak se to udává pro cysty rodu Synchytrium. Mně však se tento výklad nezdá býti přijatelným, neboť v cystách, které ležely ve visuté kapce po tři týdny, stále ještě bylo ""možno ""stanoviti buď jen jedno jádro, nebo nejvýše jádra dvě. ' Kdyby šlo o přímé dělení, \ mohli bychom očekávati, že za tu dobu v cystách se objeví větší počet jader.
Pozoruhodný je zjev, že Olpidium Salicorniae žije téměř výhradně v hypodermámích buňkách kořenových. O tom nejlépe lze se přesvědčiti na příčných řezech skrze kořeny (obr. l, 7, 18). Cizopasník hostitelské buňky nikdy nedráždí k buněčnému dělení. Za to však způsobuje jejich. hypertrofii, která je většinou velice nápadná (obr. l, 7, 23, tab. obr. l, 2r 4—6). Infikované buňky vzrostou značně ve směru radiálním i tangenti-álním, takže od sousedních neinfikovaných buněk velikostí svou značně se odchylují (obr. 23).
Od tohoto zjevu, že totiž cizopasník způsobuje silnou hypertrofii infikovaných buněk, shledal jsem jen málo výminek. Ty se vztahovaly předně na zóny kořenové, které byly již v době infekce vyrostlé. To lze seznati podle značné délky buněk (obr. 24). Zpravidla totiž infikuje cizopasník kořeny nedaleko za jejich vrcholem, asi v první polovici zóny pro-dlužovací. Následkem této infekce buňky infikované ve směru radiálním a částečně i tangentiálním částečně se zvětší, ale délka jich zůstane nepatrná, z čehož lze souditi, že infikovaná zóna svůj vzrůst do délky zastavila (tab. obr. 1).
Druhá výminka týkala se buněk, které leží pod hypodermem. Někdy se totiž stane, že i do těchto buněk cizopasník vnikne (obr. 19, 21). Pokud jsem pozoroval, nezpůsobuje v nich nikdy hypertrofii. Infikované buňky zůstávají úzkými a dlouhými a jejich tvar jeví také trvalé cysty nebo zoosporangia v nich se nalézající.
XXXI. ﻿Hypertrofie způsobená Chytridiaceou Olpidium Salicorniae dobře se dá přirovnati k hypertrofii, jakou způsobuje Synchytrium1) (K u s t e r 1903, Guttenberg 1909). Zdá se však, že Synchytrium způsobuje hypertrofie pravidelnější, kteréž jak známo, i na buňky s infikovanými sousedící mohou se vztahovati.
2. Cytologická pozorování. Jádra bezblanných cizo-pasníků jsou poměrně veliká a chovají poměrně veliké, většinou elipsoidní jadérko. Jadérko je silně barvitelno, jinak neobsahuje jádro žádné zřetelně strukturované a barvitelné substance. Před svojí přeměnou v zoosporan-gium stane se cizopansík vícejaderným a jadérko je pak mnohem menší (obr. 13, 9). Pozoroval jsem také stadia, kde jádro chovalo jenom několik poměrně velkých zrníček chromatinových, které byly spojeny vlákénky achromatickými, při čemž zřetelného jadérka nebylo možno rozpoznati (obr. 2). Na svých preparátech nalezl jsem jen jediného cizopasníka, který
Obr. 25 a 26.  Olpidium Salicorniae,  zaškrcení cysty s dvěma   jádry. 26 fotografováno -při málo nižším zastavení než 25 (Reich. olej. C. ok. 6).
obsahoval dělící figury (obr. 12). V cytoplasmě rozloženo bylo stejnoměrně několik dělících ligur, které všecky náležely stejnému stadiu metafáse. Vřeténko bylo velmi slabě vyvinuto a na jeho pólech nemohl jsem žádných centriol rozpoznati. Prozatím nelze říci, zdali tyto dělící figury jsou vegetativní či rozplozovací.
Pokud jsem pozoroval, jsou všecky zoospory stejně veliké, tvaru jsou hruškovitého nebo vejčitého (obr. 12, 21), v užším pólu uloženo je jádro, které často vysílá k basi brvy krátký výběžek. Poukazuje to na souvislost mezi jádrem a brvou, což je zjev také odjinud pro rejdivé výtrusy známý.
O jaderných poměrech v trvalých cystách bylo již promluveno. Struktura jader nedá se vždy dobře stanoviti, tolik je však jisto, že obsahují jadérko poněkud menší nežli bezblanný parasit.
3. Infekce.. Není pochyby, že jako u jiných Chytridiacejí, také zde zoospory jsou ve službách rozšiřování cizopasníka a infekce kořenů. Bohužel jsem za živa zoospory nepozoroval, a také o pochodu infekce
J) K úst ér, E., Pathologische Pflanzenanatomie, Jena 1903. Guttenberg, Cytologische   Studien  an   Synchytrium-   Gallen.   Jahrb. f. wiss. Bot.   Bd. 46.
XXXI. ﻿z přímého pozorování ničeho nemohu sděliti.  Podařilo se mi však na preparátech objeviti zajímavé zjevy, které lze uvésti ve vztah k infekci.
Lze totiž často shledati v buňkách kořenové pokožky trubičky, které od zevní stěny ku vnitřní probíhají a jejichž vniknutí do buňky hypodermální tolikéž často lze stanoviti (obr. 15—21). Tyto trubičky, někdy jenom ve způsobe čípků od zevní stěny kořenové pokožky do vnitra buněčného vyčnívají, aniž dosahují protilehlé stěny tangentiální (obr. 15, 21). Úzké lumen vždycky lze v těchto trubičkách dokázati. Konec trubičky je buďto zakulacen a jak se zdá uzavřen, anebo je jakoby useknut a otevřený (obr. 15, 16). Na svém konci nebo i ve svém průběhu trubička může jeviti různé naduřeniny (obr. 16, 18). Nejčastěji jeví tvar slabě se sužující nálevky, při čemž rozšířený její počátek přisedá k zevní stěně kořenové pokožky.
Všecky buňky hypodermální, do kterých tyto trubičky vedou, jsou infikovány Chytridiaceou Olpidium Salicorniae, neboť možno v nich dokázati budto různá vývojová stadia tohoto cizopasníka, anebo aspoň prázdné blány zoosporangia (obr. 15—21). To mne přesvědčilo, že zmíněné trubičky jsou v nějakém úzkém spojení s cizopasníkem, a sice s jeho infekcí. Myslím totiž, že zmíněné trubičky ukazuji cestu i způsob, jak cizopasník do hostitelské buňky vniknul. Pochod ten představuji si takto: Zoospora (rejdivý výtrus) usadí se na zevní stěnu pokožkové buňky kořenové a na tomto místě počne blána buněčná růsti a do vnitra buněčného se vchlipo-vati (obr. 15). Na konci této vchlípeninky nalézá se cizopasník. Dalším prodlužováním se bere na se vchlípenina tvar dutého čípku nebo trubičky nálevkovitě se sužující, která dosahuje vnitřní tangentiální stěny buňky pokožkové a s touto stěnou sroste. Cizopasník na konci trubičky se nalézající, podráždí i tuto stěnu ke vzrůstu do vnitř buňky a tak vznikne vchlí-peninka, večnívající do vnitř buňky hypodermální. Zde však se záhy vrchol vchlípeninky rozpustí, a cizopasník vnikne do buňky samotné. Otvor trubičky potom zaroste. Třeba podotknouti, že byly nalezeny zarostlé i otevřené infekční trubičky (obr. 15 a, 20, 21). V některých případech, jak dle nálezů na svých preparátech soudím, může se infekční trubička otevříti již v pokožkové buňce kořenové, a cizopasník vnikne do vnitra buňky pokožkové. Ale může se přiložiti ku vnitřní stěně této buňky, dáti podnět ku vytvoření nové infekční trubičky (obr. 17) a tak se konečně do hypodermální buňky dostati.
Výslovně třeba také vytknouti, že trubičkovité výrůstky blány buněčné, jež jsme jakožto infekční zařízení právě popsali, nemají nic společného s čípkovitýrni nebo tyčinkovitými výrůstky, které u leckterých rostlin vyčnívají do nitra rhizodermálních buněk. U Salicornie sice dosti často shledáváme bradavko vité stluštěniny blány kořenových chloupků anebo i zevních stěn pokožkových (obr. 21), ale ty se značně liší od infekčních trubiček. Jsou solidní a nízké a nalézáme je také v kořenech, které vůbec nejsou infikovány Chytridiaccoti Olpidium Salicorniae, kdežto
XXXT. ﻿infekční trubičky pouze v oněch zónách kořenu shledáváme, které touto Chytridiaceou jsou infikovány. Jiný důvod, proč popsané trubičky považuji za infekční, shledávám v okolnosti, že je lze sledovati skrze hypo-dermis až do zevní vrstvy korové, když je i tato vrstva infikována. Kdežto za obyčejných okolností, pokud pouze hypodermis je infikována, infekční trubičky také v této vrstvě končí, lze se snadno přesvědčiti, že pronikají až do třetí vrstvy v některých případech (obr. 19—21) a pak je také tato třetí vrstva infikována.
Nezřídka vniká do jedné hostitelské buňky větší počet trubiček infekčních (obr. 20). S tím asi v souvislosti je zjev, že nezřídka v jedné buňce několik cizopasníků může žíti. Mimochodem budiž ještě podotknuto, že infekční trubičky lze velmi snadno rozpoznati od vyprazdňovacích láček zoosporangií, kteréž jsou v celém svém průběhu přibližně stejně tlusté a mají blány mnohem tencí (obr. 22).
Hledáme-li analogie v říši rostlinné k infekčním trubičkám právě popsaným, mohli bychom snad vzpomenouti tak z v. hůlek dřevních ve dřevu některých konifer, zvláště u rodu Pinus. Ale nepotřebuji podrobněji do-ličovati, že tu máme pouhou zevní podobnost. Skutečně analogickými k infekčním trubičkám jsou celulosní pochvy, jimiž obklopuje hostitelská buňka hyfy Ustilagineí do ní vnikající (viz Guttenberg 1905, kdež uvedena také další literatura). Podobné celulosní pochvy konstatoval jsem také u mykorrhizy listnaté játrovky Calypogeia (1899). U Ustilaginei děje se věc, jak na základě vlastních pozorování mohu souditi, asi takto: Narazí-li hyfa na blánu nějaké buňky, počne tato na místě dotyku hyfy silně růsti do plochy a vchlipovati se dovnitř buňky. Do této vchlípeniny vniká ovšem také hyfa a roste s ní stejnoměrně. Je však také možno, že hyfa proráží celulosní pochvu a vniká přímo do protoplasmy hostitelské buňky. To také jsme pozorovali při infekci Chytridiaceou v tomto sdělení popisovanou. Vytváření celulosní pochvy u rostlin napadených snětí má význam bezpochyby obranný, rostlina zabraňuje tím, aby hyfa vstoupila ve přímý styk s její protoplasmou. Vytváření infekční trubičky je však ekologicky prospěšným zjevem pro naši Chytridiaceu, neboť je jí tím umožněno, aby vnikla do pletiva hostitelské rostliny.
Proč za obyčejných okolností jenom hypodermis je infikována, nelze bezpečně rozhodnouti. Není nemožno, že to je zjev pro cizopasníka prospěšný, neboť hypodermální buňky déle zůstávají na živu nežli buňky rhizodermis, jsou větší a schopnější vzrůstu, také je možno, že jsou lépe živeny nežli buňky rhizodermis, a ze všech těchto důvodů hodí se lépe pro parasity, nežli buňky rhizodermis. Kdyby však cizopasník vnikal ještě hlouběji, bylo by vyrůstání láčky vyprazdňovací z kořenu ještě obtížnější a také uvolňování trvalých cyst poměrně dlouho by trvalo.
XXXI. ﻿10
Výklad tabulky.
Všecky obrázky vztahují se na Olpidium Salicorniae n. sp. v kořenech Sali-cornia herbacea. Mikrofotografie zhotoveny při zvětšení Reich. hom. imm. yiz, K. ok. 6.
Obr.  1. Podélný řez kořenem s cystami.
Obr. 2. Zoosporangia.
Obr. 3. Část kořenu s cystami i zoosporangiemi. V jedné buňce dvě zoospo-rangia, v jiné zoosporangium a cysta.
Obr. 4. a 5. Zoosporangia.
Obr. 6. Zoosporangium se zrnitou bezjadernou hmotou.
XXXI. ﻿Dr.  B.   Němec:   Příspěvky k poznání   nižších   hub.  III.
Rozpravy České Akademie.  Ročník  XX.   (1911.)  Třída  II.  Cis.  31. ﻿*"
