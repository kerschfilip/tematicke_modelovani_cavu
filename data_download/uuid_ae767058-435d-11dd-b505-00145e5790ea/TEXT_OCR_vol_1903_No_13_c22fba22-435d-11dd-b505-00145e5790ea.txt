"","x"
"1"," ﻿ROČNÍK XII
TŘÍDA II.
ČÍSLO 13
O posunování se vývodu dorsálního pankreatu u člověka.
Píše
Dr. Otomar V5lker,
assistent ústavu pro normální anatomii pn f.   Dr. J. Janošíka.
(Předloženo   dne   30. ledna   1903.)
Ku drobnějším otázkám, které se řadí ku zkoumání vývinu pankreatu u ssavců, patří otázka ta, zda-li dorsální pankreas člověka vyvíjí se hned prvotně proximálněji nežli játra, či zda se vyvíjí distálněji nežli tato, jako u všech zkoumaných ssavců se děje a zdali se teprve v pozdějším vývoji posunuje proximálněji nežli vývod jaterní.
Již starším autorům bylo nápadné, že vývod pankreatu dorsálního u člověka ústí do střeva blíže k žaludku nežli vývod jaterní. Chování toto bylo Chabrym atd. vysvětlováno na základě srovnání se ssavci tak, že pankreas u člověka vyvíjí se jako i jinde v hlavní své masse distálněji od žaludku nežli játra, že z neznámé příčiny posunuje se proti tomuto ve směru longitudinálním i transversálním právě tak jako se i u jiných druhů ssavců posunují vývody tyto jen v ose transversální embrya. Janošík v práci své »Slezina a pankreas* prvý podal souvislé pozorování otázky této na embryích člověka a dokázal, že u embrya člověčího l cm dlouhého ústí pankreas dorsální do střeva o dva řezy distálněji nežli játra a spojený s nimi pankreas venttální. U embrya 2'9 cm dlouhého, tedy již značně ve vývinu pokročilého, jsou poměry ústí těchto právě obrácené. »Chcz un autre embryon (2*9 cm de long) ces deux embouchures ont changé de pláce, car le conduit pancréatique de la partie directement dér.vée de 1'épithélium intestinal s'ouvre dans 1'intestin plus pres de 1'esto-mac que le canal cholédoque avec la partie du pancréas qui en dérive.«
Helly na základě zkoumání u jednoho embrya člověčího a na základě srovnávání se zdánlivým pohybem pankreatu dorsálního proti ductus choledochus u morčete přichází k tomu výsledku, >die endgiltige Lage
Rozpravy:  RoC.  XII. Tř. II.  Č.  13.
XIII. ﻿děs Ductus Santorini gegeniiber dem Lebergange ist sofort zu Beginn děs Auftretens der dorsalen Pankreasanlage angedeutet; eine nachtrágliche Wanderung eines Ganges gegen den anderen findet nicht statt.«
Práci tuto dostal jsem právě, když jsem podal svou práci »Příspěvky k vývinu pankreatu u amniot* k přijetí do Rozprav České Akademie a připojil jsem svá pozorování na dvou dalších embryích člověčích ku pozorování prof. Janošíka, opíraje se proti výše uvedenému výroku H el ly h o.
V později vydaném článku odporuje Helly těmto údajům a píše >beziiglich der angeblichen »gegenseitigen Bewegung der Miindungsstellen der Leber und děs Pankreas% die sich auch aus den vier Embryonen Jan osik's ergeben soli, verweise ich auf pag. 323 und 324, sowie auf die Beschreibung der Pankreasanlagen beim Meerschwein, insbesondere auf pag. 277, 312 bis 313. Man wird daselbst finden, dass ich meine Be-funde an 23 Plattenmodellen durch direkte Messungen derselben gemacht hábe. Jedermann weiss aber, dass das blosse Abzáhlen voň Schritten, wie es auch V 61 ker wieder that, gánzlich unzureichend ist fůr die Mass-bestimmung an Organen, voň denen man ohne Modell unmoglich genau angeben kann, in welcher Richtung sie voň dem Schnitte getroťfen wurden Ubrigens ist Vólker eine Erklárung und einen etwa histologisch be-grúndeten Beweis fiir die gedachte Bewegung gánzlich schuldig geblieben.*
Před uvedenou větou vyvrací Helly námitku mou na základě H i-sova »Atlas der menschlichenEmbryonen* proti jeho konklusím činěnou. Uznávám, že Helly je vpravdě, když indirektní důkaz můj odmítá jako postrádající podkladu proto, že v His o ve atlasu ona čtyři embrya, jež mají pankreas kreslený distálně nežli ductus choledochus, jsou starší nežli ona, jež ho mají kreslený proximálně, a že proto nehodí se pro důkaz, že u starších posunuje se ductus santorini směrem proximál-ním. Embrya H i sov a, alespoň tak, jak jsou konstrukce kresleny, by dokazovala právě opak. K důkazu onomu indirektnímu mne však přivedl právě Helly sám svým výrokem na str. 274. O spolehlivosti atlasu Hisova v ohledu tom nemohl jsem se sám na rychlo přesvědčit, jelikož ihned jsem si ho nemohl k nahlédnutí zaopatřit.
Co týká se námitky Hellyho, že nepracoval jsem na modelech zhotovených dle methody Bornovy, musím podotknouti, že ku práci své použil jsem modelů, které již dříve u dvou embryí člověčích ku práci prof. Janošíka zhotoveny byly, a že od druhých dvou popsaných embryí jsem zhotovil modely dle Bornovy methody, nečekaje na upomenutí Hellyho. Rovněž i z ostatních embryí zkoumaných zvířat zhotovil jsem modely v počtu dvaceti.
Již loňského roku podal jsem České Akademii pro vědy předběžné sdělení o výsledku nového zkoumání o otázce této, ale dosud odkládal jsem uveřejnění práce nynější, ježto jsem v době této obdržel darem celkem čtyři embrya člověčí a chtěl jsem je použít ku práci této. Jelikož
XIII. ﻿pak všechny objekty řežu v celloidinu zalité, a k tomu je třeba vždy delší doby, je pochopitelné, že práce má se zdržela o tak značnou dobu. Bohužel však z oněch čtyř embryí, jež zevním aspektem docela zachována byla, mohu ku zkoumání mikroskopickému použiti pouze jednoho embryo, a to onoho 9'3 mm dlouhého, o němž jsem se již v předběžném sdělení byl zmínil.
První embryo člověčí, které nutno, pokud se týče otázky této, popsati, je Janošíkovo embryo 3 mm dlouhé.*)
Embryo toto je říznuto tak, že směr řezu zastiňuje embryo v krajino, kde se vyvíjí játra něco lehce šikmo z dorsální strany ventrálně a distálně. Roura střevní, jak samo sebou zřejmo, je v krajině jaterní lehce konkávní ventrálně. Játra jsou u tohoto embrya vyvinuta již jako kanálek, který se v septum transversum táhne v délce pěti řezů (jež jsou dosti silné), a na svém konci proximálním rozšiřuje se něco málo na obě strany ve dvě sekundární vychlípeniny. Na řezu šestém, kde játra jsou zastižena, spojují se s rourou střevní a jsou znatelná na této jako ventrální vychlípenina kulovitá, která je od střeva lehce odškrcena laterálními brázdami. Na distálněji sledujícím řezu je vychlípenina tato ještě znatelná a ovšem ne kulovitá, nýbrž se' stran sploštělá a již mnohem mělčí, na řezu sedmém je docela nízká, až i v spodnějších partiích tohoto řezu při hlubším zastavení ohniska úplně mizí. Epithel je v partiích vývodu jaterního a bráz-dičky jaterní trojřadý o něco málo vyšší nežli ve stěnách vlastní roury střevní. Ještě o řez dále znovu nabývá dutina roury střevní rozměrů větších směrem ventrálním a vychází do ductus omphaloentericus. Epithelie v místech těchto docela zřetelně okazují rozdíly proti rouře střevní, jsouce mnohem nižší nežli ony a jen ve dvou řadách postaveny. Na řezu šestém krajinou jaterní rozšiřuje se roura střevní i do zadu a vytváří vychlípeninu pro dorsální pankreas. Vychlípenina tato je více než z poloviny tak rozměrná jako dutina roury střevní a oddělena od této brázdami postranními. Epithelie nezměnily dosud svůj charakter proti epitheliím roury střevní. Vychlípenina tato tedy začíná proti ústí vývodu jaterního, táhne se po tři řezy proti ústí tomuto a pokračuje ještě dále ve čtyřech řezech proti ústí ductus omphaloentericus do střeva.
Dle popisu tohoto je vidět, že vychlípenina jaterní je již skoro úplně oddělena od střeva, a že snad na tom místě, kde ku střevu se připojuje ona kulatá vychlipenina, značí začátek vesicae feleae. Byla tedy podle analogie s ostatními ssavci s největší pravděpodobností brázdička mnohem rozsáhlejší a to o výšku 8 řezů by začínala od ústí vývodu jaterního. Pankreas pak dosahuje svým proximálním koncem pouze distální konec brázdičky jaterní a větší svou částí leží distálněji od ní. Totéž chování okazují i os*atní ssavci a neliší se tudíž člověk vtom od nich. Začátek pro pankreas dorsální je vcelku uložen distálněji nežli začátek projatra
*) Janošík: Zwei junge inenschliche Embryonen. Arch. fůr mikroskop. Anatomie. Bd. 30.
XIII. ﻿Embryo druhé l cm dlouhé bylo popsáno Janošíkem, xároveň podána konstrukce krajiny, o níž se jedná (vide obr. 18.), tedy není nutno dále se s nim zdržovati. Embryo další 9'3mm dlouhé okazuje poměry skoro totožné. V místě, kde ústí vývody jaterní a pankreatický, právě se střevo uhýbá se směru šikmého se strany levé distálně a mediálně ve směr úplně trans-versální. Žaludek se svým mesenteriem i střevo stočilo se již něco tak, že původní plocha pravá roury střevní obrátila se skoro dorsálně. Ductus choledochus, který je značně dlouhý a od jater nejprve táhne se dorsálně a distálně, uchyluje se právě při začátku pro ventrální pankreas distálně a ventrálně a ústí do střeva se strany proximální. Pankreas dorsální je již značně velký. Ústí jeho je do střeva se strany spodní o tři řezy (16 /(•) distál-něji nežli jater. Při prohlížení zhotoveného modelu vidíme, že ústí kanálku pankreatického se posunulo k ústí ductus choledochus, ale že přece ovšem o nepatrnou část je uloženo distálněji od žaludku nežli ústí ductus choledochus. Poměry, které u tohoto embrya jsou, podobají se tedy poměrům těm obou vývodů, jež byly u embrya 3 mm dlouhého. Obrázek nepodávám, odkazuji na zmíněný obraz 18. v publikaci Janošíkově, s nímž se embryo popsané úplně shoduje.
U embrya člověčího 2'9 cm dlouhého ústí oba vývody již v definitivním vztahu a musely se oba vývody tedy proti sobě posunouti až i do obráceného poměru.
Helly uvádí na růných místech námitku, že není si možno myslit z mechanických příčin, aby posunutí podobné se stalo. Představuje si pravděpodobně, že buňky epitheliární jsou proti sobě neposunutelny, že roura střevní je nadobro rigidní, neschopná změny jiné nežli vzůstem. Proti tomu musím uvést, že i dle Janošíka, Brachetova i mého vyšetření posunování obou vývodů proti sobě děje se skutečně u ještěrky obecné a že vývody, jež prvotně daleko od sebe byly vzdáleny, leží definitivně těsně vedle sebe. Je li takové posunování možné u ještěrky, není nutno počítati na možnost i u člověka? Pokud se týče vysvětlení příčin, jež posouvání ono zavinují, mohu uvésti, že snad při vzájemném posouvání se dorsální stěny tělní, k níž připojeno je mesenterium dorsale s pankreatem a diafragmatu, s nímž souvisí játra a mesenteria ventrálního s vývodem jaterním, proti sobě, podobný pohyb vykonávají i oba vývody a to až do té míry, že ústí do střeva v definitivním stavu v obráceném poměru jako při založení obou orgánů těchto. Proč pohyb ten je tak vydatný u člověka a ne i u ostatních ssavců, není možno prozatím určiti-
Uvedená zkoumání na člověčích embryích vedou mne tedy k tomu, že setrvávám na svém mínění, dříve již Janošíkem, Chabrym atd. proneseným, že vývody pankreatu a jater u člověka nejsou založeny ve vzájemném definitivním vztahu, nýbrž že průběhem embryonálního vývinu se proti sobe posunuji.
XHI. ﻿Literatura.
Helly: Zuř Pankreasentwíckelung der Sáugethiere. Archiv fůr mikroskopische Anatomie und Entwickelungsgeschichte. Bd. 57.
—    Bemerkungen zum Aufsatz Volker's:   Beitráge   zuř Entwickelung děs   Pankreas bei den   Amnioten.   Archiv  fůr   mikroskopische  Anatomie  und   Entwickelungsgeschichte. Bd. 60.
Janošík: Slezina a pankreas. Rozpravy České Akademie v Praze. 1895. R. IV. Č. 5.
—    Le pankreas et la hatě. Bibliographie anatomique A. 1896.
—    Zwei junge   menschliche    Embryonen. Archiv fůr mikroskop. Anatomie. Bd   30. Vol ker: Příspěvky k vývinu pankreatu u amniot. 1901. R. X. Č. 11.
—    Beitráge zuř Entwickelung děs Pankreas bei den Amnioten. Archiv   fůr mikroskopische Anatomie und Entwickelungsgeschichte. Bd. 59. 1901.
—    O posunování se vývodu pankreatu dorsálního u člověka. Věstník   České Akademie pro vědy, slovesnost a umění v Praze. 1902.
XIII. ﻿.

<*â€˘â€˘"
