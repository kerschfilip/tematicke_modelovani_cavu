"","x"
"1"," ﻿ROČNÍK XIV.
TŘÍDA II.
ČÍSLO 40.
O poměru meta- a mesonephros.
Napsal
J. Janošík.
(2 tabulky.) (Předloženo dne 3. listopadu 1905.)
Otázka o vývoji ledviny, hlavně její kanálků, považována po stránce histogenetické před dosti krátkou dobou za tak hotovou, že Minot1} ve své učebnici napsal, že alespoň pro ssavce prací Gol^iJio ukončena debata o tomto předmětu. K tomu připojuje, že na základě svých vlastních pozorování může se vší určitostí potvrditi, že kanálky povstávají jako vychlí-pení ureteru a že u člověka tubuli contorti a Malpighická tělíska berou původ od větví rourek sběracích. Praví pak dále, že toto jest tak jasné, že jest dnešního dne nepochopitelno, jak bylo lze lpěti na názoru, že tubuli contorti berou původ z blastemu a že nepovstávají jako výrůstky z rourek sběracích. Minot přímo vytýká autorům od Brauna počínaje, že se dali příliš ovládati theoretickými ohledy, snažíce se dokázati, že mezi mesonephros a metanephros jest co do vývoje kanálků úplná shoda, že totiž kanálky ledviny zrovna tak jako v mesonephros berou původ ze zvláštního blastemu nezávisle na vytvořeném již do jisté míry ureteru.
V souhlase s tímto názorem nalézá se ještě úplně Gerhardt,2) který praví: »Die peripheren Theile der Nierenkanálchen entstehen durch con-tinuirliches Wachsthum der Sammelróhren. Es lásst sich nicht nachweisen, dass in der Rinde gebildete Canále mit denen děs Markes sekundár in Zusammenhang tráten.«
Nechci zde probírati různá jiná udání z literatury, která lze nalézti na četných místech ku př. u Felixe, 3) zmíním se zde z literatury jen o tom, k čemu přímo se vztahuje to neb ono z mých udání. Jest ovšem nutno krátce o tom se zde zmíniti, že proti onomu názoru o nepřetržitosti vý-
') Minot: Lehrbuch d. Entwgesch. d. Menschen.   Ůbersetzt voň Kástner. 1894. "") Gerhardt:   Zuř  Entw.  d.  bleibenden Niere.   Arch.   f.   mikrosk.   Anatomie. Vol. 57. 1901.
') Felix W.: O. Hertwig: Handbuch d. vergl. Entwickelungslehre. Liefi 20.1904.
Rozpravy: Roč. XIV. Tř. II. Č. 40.
XL. ﻿voje všech kanálků v ledvině záhy povstala tvrzení o diskontinuitě, která taktéž založena na přímých pozorováních.
Kupffer*} první vystoupil proti dříve již od Rathke a Remaka platnému názoru, že všechny části kanálků v ledvině mají původ z ureteru, jehož vztah ku Wolffbvu vývodu taktéž byl nepochopen a který teprv Kupffer objasnil, že jest to totiž výrůstek z Wolffova vývodu. Kupffer nechce ovšem tvrditi, že by Remak nikdy neměl pravdu, ale udává na základě svých nálezů u ovce a kuřete, že kanálky nepovstávají jako výrůstky z prvotního ureteru, nýbrž že začínají samostatně jako nakupení buněk, z něhož se pak vytvořené kanálky spojují s větvemi ureteru. Nechce tvrditi, že děje se tak u všech kanálků.
Potvrzení tohoto nálezu Kupfferova podal nejdříve Bornhatipt, pak Thayssen a Riedel, v novější době pak O. Hamburger a konečně K. E. Schreiner. O těchto dvou posledních budiž krátce zmínka zde učiněna. O. Hamburger*} (str. 35) připojuje se k těm badatelům, kteří uznávají původ stočených rourek nezávisle na rourkách sběracích. Dle jeho mínění mluví pro tento názor ta okolnost, že jest vždy přesná hranice mezi prvým základem stočené rourky a ampulou sběracího kanálku, podotýká však, že jest tu rozhodnutí dosti obtížným, poněvadž základ onen pro rourku stočenou leží vždy těsně při ampule. Na preparátech isolovaných našel buďto ampuly hladké, nebo spojené s váčkovitě již přeměněným základem rourek stočených nebo s dalším již tvarem jejich vývoje. Prvý počátek kanálků stočených tvoří skupina buněk, differencovavších se z buněk zhuštěně nasedajících na ampulu. Buňky těchto skupinek ukazují radiární uspořádání (str. 26). >Háufig findet man jetzt die Gruppe in die Seiten-wand der Ampulle etwas eingedriickt, die alsdann in entsprechender Aus-dehnung verdůnnt ist, aber noch sind sie stets voň einander durch eine
scharfe Contour geschieden.....gewinnt man bald die Ueberzeugung,
dass keineContinuitátzwischen der Anlage und der Ampulle an irgend welchem Punkte besteht*. Obr. pak na tab. III. 2.—7. ukazují postup vývoje, jak si ho Hamburger představuje na základě svých nálezů. K těm výkresům dlužno připomenouti, že ve fig. 2. zhuštěné buňky, které zove a značí >Zellenmantel der Ampulle* a konce její ukazující náběh ku tvoření jeho »Zellgruppen« jako základ pro stočenou rourku, jsou příliš ostře ohraničeny proti okolí. O. Hamburger podotýká sám též, že takový vývoj diskontinuární nalézá se u kanálků prvoledviny.
Nehodlám zde zacházeti dále na změny, které vedou ku definitivnímu rozlišení hmoty medullární a kortikální, jen toho bych se ještě zde dotknul, že Emery6) má za to, že podle chování se rourek stočených a sběracích
*) Kupfler: Untersuch. uber d. Entw. d. Harn- u. Geschlechtsorgane. Arch. f. mikr. Anat. Vol. I. & II. 1865—66.
*) O. Hamburger: Ober die Entw. der Sáugethierniere. Arch. f. Anat. u. Physiol. Anat. Supplementband. 1890.
•) Emery: Recherches embryol. sur le rein děs mamm. Arch. ital. de Biol. 1883. Vol. IV. (dle Hamburgera).
XL. ﻿četné glomeruly i kanálky nutně zacházejí a že se zachovávají jen ty nejposlednější. Ovšem neudává, jak se to děje, aniž opírá tvrzení své o určité nálezy. Hamburger (str. 40) pak udává, že na řezech dobře konservovaných objektů a sice jak glomerulů, tak stočených kanálků lze pozorovati zacházení, avšak nezachází tak daleko jako Emeryt že by se zachovaly kanálky toliko posledně vytvořené.
Schreiner1} upozorňuje nejprve na udání Sedgwickovo,*} k němuž připojuje moje 9) připomínaje, že neuznávám nijakého samostatného blasto-matu ledvinového ve smyslu Sedgwickove. Ve práci té zmiňuji se jen krátce o vývoji ledviny a pak dlužno míti na mysli, že udání Sedgwickovo vztahuje se na poměry u kuřete a právě u tohoto, jak i do jisté míry Schreiner uvádí — jest důkaz nějakého přímého spojení prvoledviny (mesonephros) se základem pro definitivní ledvinu amniot dosti nesnadný vzdor tomu, že Sedgwick uvádí: >. . . . the blastema of kidney is at first perfectly conti-nuous with that of the Wolffian body.«
Již z toho, co zde kratince uvedeno, jest zřejmo, že jsou dosud značné kontroverse a může tudíž každé nové bádání býti znova užitečným.
Chceme-li o vývoji ledviny jasného názoru nabýti, nutno celou práci rozděliti ve dvě etapy a sice nutno nejdříve zkoumati poměry před anebo přímo při počátku vývoje ureteru a sledovati prvé známky jakési diferenciace na vytvoření ledviny a pak zkoumati vytváření se kanálků ledviny v té době, kdy ony se začínají objevovati. Přistoupím nejdříve ku části prvé.
I.
Zkoumáme-li řezy embryí kuřích, která ve vývoji toho stadia dostoupila, kdy prvá známka ureteru se objevuje, a sice hlavně ony řezy, které směrem sagitálním krajinu tuto zasáhly, tu nelze postřehnouti žádného spojení mezi pruhem zhuštělých buněk mesonephrosu a začátkem ureteru. Když by podobné vztahy, jak jich udává Sedgwick^ skutečně existovaly, pak by bylo nutno, aby od mesonephros ne-li již v tomto stadiu, tedy ve stadiích o něco starších spojení takové ku vyvíjejícímu se ureteru skutečně existovalo. Možno sice viděti, že zhuštění buněk od mesonephrosu směrem distálním pokračuje, ale ono nedosahuje ku vyvíjejícímu se ureteru, nýbrž končí volně přecházejíc v buňky okolí; nikde není ani známky, že by buňky tyto čímkoliv se lišily od ostatních buněk mesodermu.
Ani ve stadiu pozdějším, kde začátek ureteru již na dvou řezech zřejmým (embryo se 37 mesoblastsomity), nelze sledovati zhuštění ono
') K. E. Schreiner: Uber d. Entw. d. Amniotenniere. Zeitschr. f. wissensch. Zool. Vol. 71. 1902.
*) Sedgwick: Develepm. of the kidney in its relations etc. Quart. Journ. of micr. se. 1879.
') Janošík: Histol.-embryol. Untersuch. ů. d. Urogenitalsyst. Kais. Akademie. Wien. 1885.
l* XL. ﻿od mesonephros až po začátek ureteru. Studujeme-Ii poměry tyto na příčných řezech, tu shledáme, že lze zhuštěné buňky ony sledovati mediálně podél Wolffbva vývodu až asi po 25.—26. mesoblastsomit, tedy daleko ne až po místo ohnutí Wolffova vývodu, za nímž bere původ právě prvý začátek ureteru; toto ohnutí leží o tři až čtyři mesoblastsomity distálněji. V distálním tomto konci lze zhuštění nějaké spíše již jen tušiti, než skutečně dokázati. Jsou-li řezy dosti tenké, pak nelze objektivně vůbec dokázati nějaké nakupení buněk v těchto distálních končinách. Tam až, pokud zhuštění nějaké od mesonephros sledovati lze, možno velice záhy proxi-málně viděti skupinky buněk, tvořících prvý krok ku vývoji váčků a pak kanálků prvoledviny.
Ve zhuštěném pruhu buněk od prvoledviny se táhnoucím jsou četné mitosy, což poukazuje na rychlou proliferaci, nelze však předce přehlédnouti, že v těchto stadiích nalézti lze přečetné mitosy též na jiných místech ku př. v okolních buňkách mesodermu, v epitheliích roury střevní, v buňkách chordy a j. To dokazuje, že děje se vůbec rychlá proliferace na všech místech, což souvisí s rychlým vzrůstem všech částí embrya.
Při zkoumání mladších embryí, než právě uvedeno, lze zjistiti, že onen pruh od mesonephros táhnoucích se buněk vlastně tím povstal, že okolní buňky mesodermální se změnily a poněkud uvolnily. To děje se tím způsobem, že buňky mesodermální, ležící u mladších stadií stejnoměrně těsně při sobě s povolným vývojem embrya se mění, neleží již tak těsně při sobě a sice děje se tak na konci proximálním embrya dříve než na konci distálním a zároveň dříve na straně dorsální, po obou stranách roury nervové, než na straně ventrální. Od proximálního konce a od strany dorsální postupuje ona přeměna ve tvaru a uložení buněk mesodermálních volně ve směr distální a ventrální. U embryí kuřích dostoupila tato změna v mesodermu dříve až k tomu místu, kde má se vyvíjeti ureter, než nastal skutečný vývoj útvaru onoho, totiž ureteru. Když se byl ureter dále vyvinul, pak lze kolem slepého jeho konce viděti nové zhuštění buněk, jak dále bude uvedeno.
U starších embryí (něco přes 7 mm délky), u nichž jest možno ureter zastihnouti na třech řezech, lze při jeho konci postřehnouti zhuštění buněk, ""které sotva lze proti okolí určitěji ohraničiti, a které distálněji dále sahají než právě onen slepý konec dosud dorsálné obráceného ureteru. Sledu-jeme-li tyto zhuštěné buňky proximálně, tu nepokračují ony v onu zhuště-ninu, která táhne distálně od mesonephros, nýbrž leží od tohoto tak zv prvoledvinového blastematu mediálně.
Jakkoliv oboje zhuštěné buňky takřka v sebe přecházejí, lze předce dobře je od sebe rozeznati, poněvadž buňky prvoledvinového blastematu určitěji jsou proti okolí ohraničeny než ony, které uloženy jsou kolem konce vyvíjejícího se ureteru; tyto přecházejí volně v buňky okolní.
U embryí 7'5 mm dlouhých nalézám ureter na jedné straně na 3, na druhé na 4 řezech jako samostatný kanálek, který jest již poněkud
XL. ﻿proximálně obrácen. Při jeho slepém konci a sice proximálně a zároveň poněkud mediálně leží ony těsněji při sobě ležící buňky t. zv. ledvinové blastema. Zhuštění ono lze sledovati ještě na dvou řezech proximálněji, než až kam sahá ureter a pak mizí. Buňky v tomto zhuštění přecházejí všude volně v buňky okolní. O čtyři řezy ještě proximálněji objevuje se opět zhuštění buněk, toto však jest uloženo ventrálněji a laterálněji než ono t. zv. ledvinového blastematu. Buňky v tomto zhuštění odlišují se určitě od okolí: jsou na plasma bohatší než okolní buňky a mají tvar více sférický. Sledujeme-li tento provazec buněk proximálněji, tu můžeme zjistiti, že pokračuje v mesonephros, tvoře prvoledvinové blastema. Co týká se vývoje embryí tohoto stadia, připomínám, že v membrána pigmentosa retiny byl v celém rozsahu již pigment a buňky vnitřní strany váčku čočkového vyrostly již tak, že dotýkají se předních buněk.
Nutixo zde připomenouti, že, co týká se udání stupně vývoje nějakého embrya, lze to učiniti jen přibližně, poněvadž jednotlivé orgány nevyvíjí se úplně stejnoměrně. Čím starší embryo, tím jsou i tyto diference větší. Tak nelze ani udáním počtu mesoblastsomitů, ani udáním délky, ani jiným nějakým udáním, přesně stupeň vývoje vystihnouti. Obtíže stávají se pak ještě tím většími, poněvadž existují též individuálně úchylky. Uvádím-li předce podobná udání, mají ona jen přibližný význam.
U embryí 7'6 mm dlouhých tvoří ureter kanálek směřující dorsálné a proximálně, který zasažen na devíti příčně na celkovou délku embrya vedených řezech. Buňky blastematu ledvinového jsou uloženy kolem slepého konce ureteru stejně, jak výše u mladších embryí uvedeno, totiž při jeho proximálním konci a poněkud více na straně mediální. Poněvadž pak v tomto stadiu vyrostl ureter značně proximálně, lze na jednom a tomtéž řezu příčném viděti jak ledvinové, tak prvoledvinové blastema (obr. 1.).
Ve hlavních rysech jest totéž u poněkud starších embryí. Tak nalézám u embrya 7'7 mm dlouhého ureter ve stejných poměrech, jen náhodou na obou stranách poněkud různě vytvořený, totiž na jedné straně lze ho viděti na devíti, na druhé na osmi řezech.
Přistoupíme-li k embryím 8 mm až 8'5 mm dlouhým, tu lze viděti ureter volným již až na osmnácti řežích. Distální část mesonephros jest o sedm řezů proximálněji uložena. Při proximálním konci ureteru uložené zhuštění buněk tvořící ledvinové blastema lze celkem proximálně sledovati po patnáct řezů a viděti, že tam, kde zasáhlo až do oblasti mesonephros, či vlastně prvoledvinového blastematu, leží dorsálněji a mediálněji než toto, aniž by s ním souviselo. Zde nutno podotknouti, že buňky, tvořící ledvinové blastema, nikterak nejsou tak uspořádány, aby bylo lze rozeznávati nějakou zevní a vnitřní »zonu«, lze toliko říci, že při ureteru jsou buňky ty hustěji při sobě uloženy, čím dále pak periferně, tím stávají se řidčími; není žádného ani poněkud jen určitějšího ohraničení těchto dvou »zon«.
Přicházím tedy též v této práci k témuž výsledku, jako při práci oné výše uvedené, že není nijaké kontinuity mezi blas té matem
XL. ﻿prvoledvinovým a začátkem pro ledvinu. Avšak vzdor tomu připojil jsem v práci oné výše uvedené předce ku udáním Sedgwickovým následující: »Uamit ist aber an der Deutung der Niere nichts geándert, welche S. derselben gibt, námlich, dass die Niere bei den Amnioten nur ein hoher differenzirter Theil eines Primitivorganes ist, dessen vorderes Ende wir als Urniere ansehen.* K tomu jsem pak připojil: »Nach meiner Anschauung kann man sich die Niere so entstanden denken, dass ein primáres Canalchen, welches den Ursprung vom Wolffschen Gange ge-nommen hat, wie es sich já thatsáchlich im hinteren Theile so bis zu einem gewissen Grade verhá!t« (totiž jak jsem pro distální konec meso-nephros u kuřete dokázal), »nachdem sich an dessen Ende kein Glome-rulus gebildet hat, den Ursprung mehreren Canalchen gegeben hat, die sich ebenfalls wie ér verhielten.*
Na toto moje udání o vydávání větví od distálního konce Wolffbva vývodu upozornil nedávno Felix (1. c.) a právě toto vyrůstání kanálků v distálním konci Wolffova vývodu to bylo, které mne vedlo k tomu, že jsem měl za to, že při vývoji ledviny, kde jest právě ono vyrůstání kanálků tím nejdůležitějším, budou též poměry celkového vývoje jiné, než v prvo-ledvině.
Jest pak v tomto ohledu důležito udání Schreinerovo, že distální část prvoledvinového blastematu dělá náběh na vytvoření kanálků tak, jak jest v části proximálnější, že však v těchto distálních místech to nedochází až ku vytvoření kanálků, které by se dodatečně s Wolffovým vývodem spojily. Nález tento mohu potvrditi. Tu pak jest těžko si mysliti, že by deriváty nějakého tkaniva, které již na svém vlastním místě nejsou s to vytvářeti to, co vytváří se z nich proximálněji, totiž skutečné kanálky, že by ony distálněji ještě za změněných morfologických podmínek znovu mohly vytvářeti skutečné kanálky. Mimo to vyrůstají u ptáků od distálního konce Wolffova vývodu samého kanálky.
Z nálezů těchto vyplývá, že t. zv. ledvinové blastema nelze považovati za derivát prvoledvinového blastematu.
Než přikročím ku popisu nálezů svých u ssavců, zmíním se krátce o poměrech prvopočátku vývoje ledviny u ještěrky (Lacerta agilis).
U tohoto tvora mohl jsem poměry tyto, totiž prvé povstávání ure-teru, sledovati taktéž na úplné řadě embryí a probral jsem za tím účelem deset úplných sérií právě hlavně onoho stadia, kde zřejmo jest ohnutí Wolffova vývodu před jeho vústěním do kloaky a již v prvých počátcích značným jest, nebo ještě ani ne, první začátek ureteru.
Dobu vústění Wolffova vývodu do kloaky možno stanoviti asi vývojem 39—41 mesoblastsomitů a vústění toto děje se při 30.—32. meso-blastsomitu. To, co uvedeno u embryí kuřích o určení stáří embryí, platí též zde a nelze tu ani při pozdějším vývoji použíti udání o kladení vajíčka.
XL. ﻿Při popisu počnu nejdříve stadiem, u něhož jest patrná první známka vývoje ureteru, přejdu pak na stadia mladší a pak na starší.
U embrya s 43 mesoblastsomity možno pozorovati při Wolffově vývodu a sice na tom místě, kde zahýbá ku vústění do kloaky, skupinku buněk, které souvisejí s epithelem Wolffova vývodu. Toto lze viděti na třech za sebou jdoucích řezech; jest tato skupinka buněk právě prvý náběh na utvoření ureteru od Wolffova vývodu. V těchto místech nelze pozorovati nijakého zhuštění buněk při Wolffově vývodu. Postoupíme-li o tři řezy proximálněji, možno opět pozorovati zhuštění v uložení buněk a sice na mediální straně Wolffova vývodu; nelze tu viděti nějakou přesnou hranici proti epithelu Wolffova vývodu. Ještě na následujícím řezu jest týž poměr, který se pak na příštím řezu potud mění, že jest přesná hranice mezi skupinkou buněk oněch a epithelem Wolffova vývodu. Sledujeme-li pak zhuštěné tyto buňky proximálně, tu shledáme, že netvoří souvislý provazec, nýbrž že jsou od místa k místu jako přerušeny. Jedná se tu vlastně již o skupinky buněk, které však neodpovídají polohou jednotlivým meso-blastsomitům, nýbrž jsou četnější. Chování to jest tu jiným než v části úplně proximální. Ponenáhlu při dalším postupu proximálně stávají se skupinky ony většími, jsou určitěji proti okolí ohraničené a přeměňují se konečně ve váčky. Jest to vlastně nejdistálnější část prvoledviny; ona nesahá však až po ono místo, kde se objevuje prvý začátek ureteru.
Prohlédněme teď mladší stadium. Shledáváme tu vlastně tytéž poměry. Uvedu zde nález u embrya se 40 mesoblastsomity. (Obr. 2.) Wolffův vývod jest u tohoto embrya ve spojení s kloakou. Vyjdeme-li od místa jeho ohnutí proximálně, tu možno nalézti teprv až na šestém řezu prvou známku nakupení buněk, přiléhající na straně dorsální a poněkud mediální ku Wolffovu vývodu. Již v tomto stadiu nelze v distálním oddílu pozorovati blány střední v tom vzezření a položení, jako u stadií mladších. Na jejich místě nalézáme stejnoměrně uložené buňky, neodlišující se v ničem od okolních buněk mesoblastických.
U stadií ještě mladších možno sledovati zhuštěně uložené buňky podél Wolffova vývodu skoro až k tomu místu, kde se přikládá ku stěně kloaky. Od této doby pak až po onu, kdy vústí do kloaky, vzroste též tato část embrya a tím se posune nejdistálnější oddíl mesonephros proximálněji, takže pak nesahá ani až po ohnutí Wolffova vývodu; mimo to jest možno, že to podmíněno snad zacházením buněk mesonephros již v těchto dobách na těchto místech, kde nikdy ku vytvoření jeho vlastně to nedochází.
Všimněme si teď starších stadií, než jest ono prvně popsané. U jednoho embrya vyjatého z vajíčka třetí den po položení, možno viděti ureter jako malý, dorsálně směřující kanálek; jest to vlastně jen malá vychlípe-nina. Není ještě v celém rozsahu dutý a možno ho viděti toliko na jediném řezu. Na řezu následujícím upomíná toliko šikmo sříznutá skupinka buněk ﻿na místo, od něhož ureter vyrůstati začíná. Dorsálné při slepém konci ureteru možno postřehnouti nakupení buněk, které přecházejí všude bez určité hranice v buňky okolí. Nakupení toto lze viděti ještě na obou sousedních řezech.
a=nakupení buněk při ureteru; u = ureter; W — Wolffův vývod; C —coelom; M — mesoblastsomity; Mé — mesonephros.
Aby poměry ty byly srozumitelnějšími, projikoval jsem sedm za sebou jdoucích řezů. Položíme-li projekce ony na sebe, abychom zvěděli, zda jest nějaké spojení mezi skupinou buněk při slepém konci ureteru (o) a pak mezi skupinami buněk, které zdají se ještě příslušnými ku mesonephros, tu možno zjistiti následující. Nejdistálnější skupinka, která jest na pátém řezu poznačena ó, odpovídá polohou onomu místu, které na čtvrtém až prvním řezu taktéž poznačeno jako b. Na těchto řezech není žádné známky nějakého nakupení buněk. Tím b poznačeno toliko místo, kam až by připadla skupina b, položeny-li projekce správně na sebe. A tu vidíme, že jest místo ono daleko vzdáleno od nakupení buněk při ureteru, které jest prvou známkou vyvíjející se ledviny. Místo ono jest pak též vzhledem ku Wolffovu vývodu jinak uloženo než ono nakupení při ureteru; ono leží značně ventrálněji. Tytéž poměry jsou též na straně druhé.
XL. ﻿Na 6. a 7. řezu lze mimo to též viděti, jaký poměr polohy jest mezi skupinkami a váčky buněk prvoledviny a příslušnými mesoblastsomity.
Uděláme-li si model obou vývodů Wolffo-vých s počátkem ureteru, tu vidíme, že vychlí-pení ureteru leží při vývodu tom na straně dor-sální a zároveň poněkud laterálně. Vneseme-li si do modelu onoho mesonephros a od něho distálně se táhnoucí skupinky buněk, poznáme, že poloha jeho jest mediální a poněkud ventrální.
Poměr ureteru a k němu přiléhajícího nakupení buněk jest ten, že ony jsou proti ureteru sice úplně přesně ohraničené, přecházejí však, jak již uvedeno, všude v okolí. (Obr. 3.)
Dále vyvinutý ureter, jakož i ono nakupení buněk při jeho slepém konci nalézám u embrya vyjatého z vajíčka druhého dne po položení. Nutno připomenouti, že skytají u Lacerta agilis embrya z vajíček téhož individua v týž den položených značné rozdíly co do vývoje, tím více ovšem embrya z vajíček týž den položených od různých individuí.
U onoho embrya možno viděti ureter na dvou řezech jako samostatný kanálek a na jednom ve spojení s Wolffovým vývodem. Přikládám též při tomto stadiu projekce pěti řezů, o něž se jedná (str. 10.). V této době jsou buňky rnesoder-mální již tak řídce při sobě uloženy, že jest možno sebe menší nakupení buněk rozpoznati.
Na onom řezu, na němž jest ureter ve spojení s Wolťfovým vývodem, nelze při něm dokázati nijakého nakupení buněk, rovněž nelze postřehnouti nijakého zhuštění buněk, které by od mesonephros k ureteru táhlo. Pokud tímto řezem zasažena prvoledvina, tu viděti jen váčky a skupinky buněk, které však leží daleko od ureteru. Na následujícím řezu možno viděti u b opět skupiny buněk, které se distálně táhnou dále, než na řezu předešlém. Mimo to objevují se ještě dvě skupinky b, a b„. Též při konci ureteru možno na tomto řezu viděti nakupení buněk, které poznačeno písmenem a. Zdá se, že jest to jen zdánlivé nakupení buněk podmíněné poněkud šikmým řezem na tomto místě poněkud se rozšiřujícího ureteru. Na třetím řezu leží nejdistálnější skupina buněk na místě b, a zdá se, že ona ještě patří ku mesonephros, poněvadž odpovídá skupince řezu druhého. Nakupení poznačené b„ není ve spojení s b, a jest velice pravděpodobným, že jest to jen nahodilé in loco povstalé nakupení bez jakýchkoliv vztahů ku mesonephros.
Model embrya ještěrky 3. den po položení, i ^ intestinum; u — ureter; a— zhuštění při ureteru; Ms — mesonephros; W — Wolffův vývod.
XL. ﻿10
Na tomto řezu jest na pravé straně již jen tangován konec ureteru a při něm leží skupina těsně při sobě uložených buněk. Podobnou skupinu viděti na straně levé při ureteru. Na následujícím čtvrtém řezu zasa-
a =i nakupení buněk při ureteru; b — skupinky me-sonephros; C ~ coelom; W zz Wolffův vývod; u zz ureter; aizzasteria iliaca.
ženy jen ony skupinky buněk, když byl ureter již zmizel. Skupiny b, v di-stálním konci posunuty jsou poněkud proximálněji, leží tedy ještě dále od místa onoho, kde jest ledvinové blastema (a) a rnezi obé vtlačuje se arteria iliaca.
Leži tedy i v tomto   stadiu   skupiny  buněk ledvinového blasternatu dorsálně, ony pak blasternatu prvoledvinového mediálně a ventrálně.
XL. ﻿11
Na pátém řezu spojují se skupiny buněk prvoledvinového blastematu se skupinkou poznačenou v dřívějších řezech bf. Nakupení buněk při konci ureteru zmizelo a v následujícím, šestém řezu jsou již jen dotknuty vývody Wolffovy. Též od tohoto embrya přiložena fotografie modelu.
Model embrya ještěrky dva dny
po položení, i — intestinum; u =r
ureter;      M s  == mesonephros;
W = Wolffův vývod.
Model  embr. ještěrky  6 dní po
vyříznutí.    i = intestinum;   u —
ureter; Ms rz mesonephros; W rz
Wolffův vývod.
Tomuto embryu stojí, co týká se vývoje ureteru, nejblíže jedno embryo z vajíčka šestého dne po vyříznutí. Zde jest ureter viditelný na pěti řežích. Začnu oním, na němž jest ureter ve spojení s Wolffovým vývodem. Poznačím-li tento jako první, tu jeví se na 2. až 4. ureter jako volný kanálek dutý, který na pátém řezu mizí. Na druhém řezu viděti při konci ureteru malé nakupení buněk, které se stává zřetelnějším na následujícím, třetím řezu. Nakupené buňky ony leží dorsálně a laterálně zrovna tak, jak popsáno u stadií mladších.
Nejdistálnější ještě ku mesonephros patřící skupinu buněk viděti na řezu třetím. Projikujeme-li tyto první tři řezy na sebe při patřičné orientaci, tu nedosahuje tato skupinka ani k tomu místu, na němž vyniká z Wolffbva vývodu ureter. Na druhé straně tohoto embrya jsou nakupeny buňky při konci ureteru na dorsální a laterální straně, dosahují však též poněkud na stranu mediální. Toto jest podmíněno částečně řezem, částečně jedná se tu o nahodilou úchylku. Leč ani zde nelze dokázati souvislost mezi prvoledvinným a ledvinovým blastematem.
U starších stadií vzdaluje se začátek ledviny stále od distálního konce prvoledviny, zatáčí pak proximálně a leží úplně oddělený od prvoledviny
XL. ﻿12
Nejdistálněji uložené skupiny buněk, které vzezřením nutno počítati ku mesonephros, nevyvíjejí se ani u ještěrky v kanálky prvoledviny. Ony stávají se stále nezřetelnějšími a mizí mezi buňkami mesodermálními. Jest tedy rovněž ono zacházení, jako u kuřete.
Uvedu zde krátce ještě pozorování svá o těchto poměrech mezi bla-stematem prvoledviny a definitivní ledviny, pokud jsem je mohl sledovati u ssavců. Měl jsem příležitost studovati kompletní série vývoje u sysla a prasete. Právě v těchto počátcích vývoje ureteru mám několik sérií téhož nebo přibližně téhož stadia vývoje. Jest to tím důležito, že právě stadia těsně před prvým začátkem ureteru jsou v otázce této nejrozhodnějšími.
Začnu nálezy svými u embryí syslích a omezím se v tomto prvém oddílu toliko na poměry ony, které se týkají prvého začátku vývoje ureteru a blastematu ledvinového. Komplikované poměry vývoje kanálků definitivní ledviny či metanephros ponechám na oddíl druhý.
U embryí syslích 4'5 mm—5'3 mm dlouhých lze viděti prvou stopu tvoření se ureteru. Možno totiž poblíže ústí Wolffova vývodu do kloaky viděti malou vychlípeninu stěny téhož, kterou lze sledovati na třech, neb čtyřech řezech a která směřuje dorsálně. Epithel v této vychlípenině jest vícevrstevný a právě tímto vysokým epithelem jest podmíněno, že vychlí-penina ona zdá se velice záhy značně velkou, ač lumen zde sotva ma-lounko jen prohnuto. Jádra buněk leží v periferní od lumen odvrácené části buněk a buňky nejvnitrnější uloženy jsou skoro paprskovitě. Toto není v prvých začátcích tak zřejmým jako v nejblíže již dalších. (Obr. 4.)
Dorsálně a mediálně přiléhá k této vypoulině malé nakupení buněk, odlišující se určitě od okolí, ač buňky nakupení tohoto přecházejí všude volně v okolní tkanivo. Distálně lze toto nakupení buněk sledovati po pět řezů počítaje od toho místa, kde zmizel začátek ureteru. Na sagitálních řezech lze proximálně sledovati zhuštěné tyto buňky až po ony skupinky buněk, které přísluší ku blastematu prvoledviny, tak že to dělá dojem jakoby ony ve blasterna ono přecházely. Sleduje mé-li však nepřetržitou řadu řezů příčných, tu shledáme, že zhuštěné buňky ony čím proximálněji, tím tvoří užší pruh, leží volněji, až konečně jest celý pruh redukován na několik jen buněk, které přiléhají těsně ku stěně aorty. Postoupíme-li od tohoto místa ještě proximálněji, tu objeví se již na řezu nejbližším nejdi-stálnější část blastematu prvoledvinového. Ono leží laterálněji, jeho buňky jsou bohatší na plasma a leží těsněji při sobě.
Velice instruktivní jsou ovšem též řezy sagitální, neb i jinak vedené, které tuto krajinu zasáhly podélně. Poněvadž mám právě z této doby více sérií k disposici, měl jsem příležitost studovati poměry ty na řezech nejrůznějšími směry vedených.
Uvedu zde zároveň za příklad toliko jeden řez kreslený od embrya 5'4 mm dl. Vychlípenina tvořící začátek pro ureter jest jen nepatrně větší než u embrya výše popsaného, jenže epithel má více vrstev a radiární postavení buněk jest určitější. Nakupení při této vychlípenině jest rovněž
XL. ﻿13
téhož rázu a sledujeme-li je proximálně ku prvoledvině, tu přímo vidíme, jak stává se užším a jak buňky, které toto zhuštění tvoří leží stále volněji, až opět dojdeme místa, na němž se objevuje značnější zhuštění. (Obr. 5.) Rozdíl mezi buňkami těchto dvou nakupení jest velice nápadný i na přiložené fotografii, daleko určitějším jest ovšem ve preparáte samém. Tímto obrazem jest podán příklad chování se obou blastemat, ledvinového a prvoledvinového, který při nedosti obezřetném pozorování zdá se velice krásně ukazovati přechod jednoho ve druhé. Zkoumáme-li více embryí tohoto stadia, nalézáme, že u některých zhuštění ono distálněji ještě mizí, než dosáhne distálního konce prvoledviny, jindy, jak právě uvedeno, lze je sledovati značně proximálněji. Jindy opět nelze vlastně nijakého zhuštěného pruhu buněk zde dokázati, anyť všechny buňky mesodermu leží v těchto částech ještě úplně těsně při sobě. Ano lze nalézti příklady, že u téhož embrya jest v tomto ohledu chování se buněk na obou stranách různé. Lze pak zpravidla nalézti i v tom rozsahu, kde možno mluviti o blastematu ledvinovém, časté přerušení téhož.
Připojím zde popis embrya, které v této části úplně příčně v řezy rozloženo. Embryo ono jest 5=8 mm dl. Ureter jest zasažen na čtyřech řežích jako volný kanálek otevřený a na dvou dalších zastoupen jest na každé straně toliko skupinou buněk. Nakupení buněk při jeho slepém konci jest značnější než u stadií mladších a zatlačuje okolní buňky meso-dermální tak, že ony nabývají koncentrického uspořádání kolem nakupení onoho. Distálně lze toto zhuštění buněk sledovati ještě na sedmi řezech. Proximálně táhne se zhuštění ono dorsálně podél Wolffova vývodu, buňky v něm nejsou však tak těsně při sobě uloženy, jako právě při slepém konci ureteru, přecházejí však všude v buňky okolí zrovna tak, jako v části distální. Lze je takto sledovati až po 42. řez, počítáme-li od odstupu ureteru od Wolffova vývodu. Na tomto řezu jest zhuštění to zastoupeno jen několika při aortě ležícími buňkami. (Obr. 6.) Již i distálněji nelze mluviti na některém místě vlastně ani o nějakém zhuštění buněk. Pokračujeme-li od tohoto 42. řezu dále proximálně, tu nalezneme konečně distálně uložené skupinky buněk prvoledovinového blastematu. Tyto skupinky leží poněkud late-rálně a malinko ventrálně od oněch buněk, které bylo lze sledovati až sem od ledvinového blastematu. V obr. 7. u embrya syslího 5'4 mm dl. viděti lze na straně pravé obrazu buňky ještě stejnoměrně uložené, na straně levé obrazu vyniká určitěji skupina buněk, kterou lze sledovati v nakupené buňky při ureteru; laterálně a poněkud ventrálně leží skupinka buněk, kterou lze mediálně sledovati do prvoledviny. Buňky mesonephros jsou úplně různé od buněk ledvinového blastematu. Není tudíž nijakého spojení přímého a be zpr ostře dního mezi oběma blastematy a sice ani polohou, ani charakterem buněk.
Vysvětlení pro tyto poněkud úchylné poměry u sysla, které upomí-nají na obrazy, jež kreslí Schreiner od racků, vidím částečně v tom. že ono nakupení buněk představující začátek ledvinového blastematu, přiléhá
XL. ﻿14
ku vychlípenině tvořící začátek ureteru, na straně dorsální, ale zároveň též mediální (u ještěrek i u kuřete leží na straně laterální a dorsální), ono zůstává v této poloze a vzrůstá dále. Již touto polohou přibližuje se vlastně blastematu prvoledovinovému, ležícímu taktéž mediálně. Mimo to jest velice pravděpodobno, že zvláštním ohnutím embryí syslích v těchto místech posunut jest mespnephros distalněji, takže obě blastemata až v dotek přicházejí, aniž by to mělo nějakou genetickou důležitost. Poněvadž pak zhuštění ono zasahuje též distalněji do konce ocasního, tu přicházíme k domněnce, že se nejedná v tomto nakupení ani o nějaké zvláštní určité elementy, nýbrž že se zde dochovalo ono husté uložení buněk embryonálních z doby mladší až do té doby a déle, než se objevil začátek ureteru, zrovna tak, jak uvedeno u kuřích embryí a jak lze velice pěkně viděti u embryí prasete, kdež o tom blíže bude pojednáno.
Popíši zde v krátce nálezy své u embryí prasat. Nutno zde zvláště podotknouti, že prvá známka začátku vývoje ureteru nevychází od místa zahnutí Wolffova vývodu, nýbrž že nalézá se blíže ku kloace. (Obr. 8.) Od tohoto místa pak se rozšiřuje tvoříc malou vychlípeninu směrem k onomu zahnutí. Vychlípení ono leží stále dorsálně a poněkud laterálně.
Tak se stává, že v době, kdy jest ureter tak dalece vyvinut, že tvoří již kanálek alespoň po nějakou distanci samostatný, vybíhá kanálek ten již z místa ohnutí.
U embryí prasete nelze při prvém počátku tvoření se ureteru, jakož i kdy již ureter tvoří značnější vychlípeninu, nalézti nijaké nakupení buněk ani při ureteru, ani mezi ním a distálním koncem mesonephros. Všechny buňky mesodermální jsou touto dobou stejnoměrně dosti hustě při sobě uložené a nejen na těchto místech, nýbrž i jinde: v mesente-riu, ve stěně tělní atd. Toliko po obou stranách roury centrálního nervstva jsou uloženy řidčeji a pak v konci nejproximálnějším.
O poměrech těch lze se nejlépe poučiti na modelu z plotének zhotoveném, jehož fotografii přikládám, jakož i reprodukci fotografie alespoň jednoho řezu- Volil jsem zde onen řez, na němž se ureter jeví jako vychlípenina Wolffova vývodu. Na tomto řezu zasahují též skupinky buněk mesonephros nejdistálněji. Skladba mesodermu jest v těchto končinách všude stejná. (Obr. 9.) Zkoumáme-li vzhledem
k tomuto bodu mladší stadia, kdy Wolffův vývod zrovna vústil do kloaky, tu shledáváme, že již v této době nelze rozpoznati blány střední jako
Model  embrya prasete.  A =r
allantois;   ostatní značky jako
u předešlých obrazců.
XL. ﻿15
zvláštní útvar. Na jejich místech jsou stejnoměrně uložené buňky meso-dermální úplně splynulé s buňkami mesenchymu v stejnorodé tkanivo.
U embryí, u nichž vývoj ureteru byl již dále pokročil, takže lze ho viděti na dvou řezech, jak zrovna se odštěpuje od Wolffova vývodu, aneb jest již na jednom řezu volným kanálkem, možno viděti ono uvolnění se buněk mesodermálních nejen na obou stranách roury centrálního nervstva, nýbrž možno pozorovati, že toto řidčí uspořádání pokročilo směrem ven-trálním a distálním, takže zbývá hustší zóna toliko v mesonephros jako jemu odpovídající pruh, který dosahuje skoro až po epithel coelomu. (Obr. 10.) Postupujeme-li pak od mesonephros distálně, stává se tento hustší pruh stále širším, obejímá Wolffův vývod i se začátkem ureteru, ano lze toto zhuštění sledovati distálně ještě do konce ocasního, kde stává se vlastně ještě hustším. Již z toho, že sahá až do konce ocasního nerušené, jest zřejmým, že zhuštění ono nemá nijakého zvláštního určení.
Mimo to lze dokázati velice záhy při ureteru hustěji se ukládající buňky, aniž by bylo lze tyto buňky sledovati až k posledním kanálkům nebo skupinkám buněk mesonephros, možno však sledovati i tuto zhuště-ninu značně distálněji.
Možno tedy ukázati, že buňky mesodermální jsou v mladších stadiích stejnoměrně hustě uložené v celém embryu a že pak stává se uložení jejich stále řidčím, počínaje od konce hlavového a od dorsální strany. Tyto změny i uspořádání mesodermálních buněk pokračují s vývojem embrya stále distálněji a ventrálněji, až konečně jest dochován toliko onen pruh, který obejímá ureter a Wolffův vývod a zároveň i distální část prvoledviny a táhne se až do konce ocasního. V zóně těchto zhuštěných buněk, v níž se ještě dochovaly prvotnější poměry uspořádání buněk mesodermálních, zhuštují se záhy buňky při slepém konci ureteru. Toto zhuštění jest lokální, jako ono prvotní a nelze v něm předpokládati žádné zvláštní buňky, žádné zvláštní blastema, které by bylo ve zvláštních genetických vztazích ku mesonephros nebo ku nějakému ještě prvotnějšímu celkovému blastematu pro celý systém urogenitální.
Kdybychom prohlíželi náhodou jen jedno embryo ze stadia, kde pokročilo uvolnění buněk tak daleko, jak právě popsáno a kde by nebylo ještě onoho nakupení silnějšího při ureteru, pak bychom mohli býti svedeni k tomu, že existuje společné blastema pro meso- a metanephros. Zkoumáme-li však postupně embrya různých stadií od nejmladších počínaje až po tuto dobu, pak objasňují se poměry ty samy sebou.
Další postup vývoje ureteru mohu sledovati u embrya, u něhož na dvou řezech orgán tento se jeví jako volný kanálek. Nakupení ono hustší obejímá toliko volný konec ureteru. Na žádném řezu není ono nakupení možno sledovati proximálněji ku distálnímu konci mesonephros, vždy zůstává značná zóna mezi posledními skupinkami buněk prvoledoviny a tímto nakupením při ureteru. Buňky tohoto přecházejí všude volné v buňky mesodermální okolí. Čím starší embryo, tím jsou poměry tyto zřejmějšími.
XL. ﻿16
U embrya, jehož vývoj dospěl tak daleko, že se jeví ureter volným v rozměru tlouštky čtyř řezů (na levé straně) a pěti řezů (na pravé straně), možno viděti týž poměr jako dříve mezi oběma blastematy, rozdíl jest jen v tom, že zhuštění buněk při slepém konci ureteru postoupilo proximalněji. Našel jsem však u tohoto embrya úchylné poměry ústění Wolffbva vývodu do kloaky. Wolffův vývod ústí sice vždy vlastně do laterálních vy-chlípenin kloaky. Tyto vychlípeniny, sledujeme-li je proximalněji, pokračují vlastně v allantois. Tyto poměry jsou takové nejen u embryí prasete, nýbrž též u embryí syslích, kuřích a ještěrčích.
Ona část kloaky, která polohou i genesí odpovídá vlastní rouře střevní, leží vždy dorsálně od oněch vychlípenin, do nichž ústí Wolffův vývod. U tohoto embrya jsou tyto postranní řasy značně veliké a levá sahá proximalněji, než by odpovídalo místu odstupu allantois od roury střevní. Právě pak zde na levé straně ústí do řasy allantois Wolffův vývod proximalněji, než jest odstup allantois od roury střevní, vlastní pak řasa allantois již příslušná sahá ještě proximalněji. Ústí tedy Wolffův vývod do allantois.
Model úchylného poměru Wolffova vývodu, allantois (A) a ureteru (u). Ostatní značky jako dříve.
Při tomto ústí jest Wolffův vývod značně zúžen a začátek ureteru jeví se skoro hned nad tímto zúžením jako vychlípenina směřující dorsálně a laterálně. Ona táhne se asi po dvanáct řezů a přechází pak ve volný kanálek. Na pravé straně ústí Wolffův vývod poblíže distálního konce do kloaky a též zde vyrůstá ureter poblíže místa vústění vývodu toho do kloaky a leží tudíž značně distálněji než na straně levé. V obr. modelu lze viděti na levé straně též nejdistálnější skupiny buněk mesonephros. Popsal jsem tuto úchylku proto blíže, abych připojil, že jest v tom ohledu mnoho individuálných úchylek a že zřídka kdy jsou poměry na obou stranách u téhož embrya stejné. Kdyby ono popsané právě embryo byl sameček a kdyby byl vývoj až v definitivní stav pokračoval, tu by byl nutně ductus deferens ústil do měchýře močového. Pohlaví nebylo lze stanoviti, poněvadž v této době jest začátek žláz pohlavních teprv sotva znatelný.
XL. ﻿17
Obraz v textu jest model od embrya ještě staršího.    Ureter jest na obou stranách různě vytvořen. Zhuštění  buněk jest na pravé straně znázorněno, mimo to přiložena reprodukce fotografie řezu jednoho. (Obr. 11.) Shrnu-li krátce své nálezy o blastematě  ledvinovém  ve smyslu  Sedgwickové či   o nephrogenním  blastematě,  mohu  udati  následující :
U Lacerta agilis vytváří se začátky pro kanálky prvoledviny přímo z blan středních ve spojení s příslušným mesoblastsomitem. Mimo tyto váčky a skupiny buněk nezbývají žádné zvláště charakterisované buňky, které by bylo lze považovati za nějaké prvoledvinové blastema. Rovněž nelze u ještěrky sledovati nějaké prvoledvinové blastema do krajiny vytvářejícího se ureteru. Zhuštění buněk při slepém konci ureteru povstává in loco.
U kuřete vytvářejí se skupinky buněk, které pak se přeměňují ve váčky a kanálky prvoledviny, jinak než u ještěrky. Zde vytváří splynulé blány střední v distální části prvoledviny zhuštěný pruh buněk, z něhož se tvoří skupiny buněk — váčky — kanálky. S koncem mesonephros končí též tento pruh a nelze sledovati nijaké
blastema až do oněch míst, kde se objevuje prvá známka tvořícího se ureteru. Jsou zde ovšem individuálně úchylky, avšak i v nejlepším případě tvrdili bychom více, než skutečně dokázati lze, kdybychom uznávali nějaké samostatné blastema. Též Schreiner udává, že blastema ono jest u racků daleko lépe differencováno než u kuřete.
U sysla táhne se zdánlivě od okolí značně se různící pruh zhuštěných buněk, jak v obraze 5. viděti možno. Buňky ty přecházejí všude bez jakékoli hranice do okolí. Toto zdánlivé spojení jest tím přivedeno, že zhuštěné buňky při ureteru táhnou se zde daleko jak proximálně, tak distálně. Možno však úplně dobře rozeznati jedny buňky od druhých.
U embryí prasete jsou v době, kdy se objevuje prvý začátek pro ureter, všechny buňky mesodermální stejnoměrně uložené, není nijakého zhuštění, které by se od distálního konce mesonephros táhlo k ureteru. Ani při volném konci ureteru není nijakého zhuštění buněk. Též později nelze sledovati zhuštění zde povstalé ku prvoledvině a když ještě později se ono značně proximálně prodlouží, tu leží mediálně od mesonephros a nepřechází v něj. Taktéž jest v pozdějších stadiích též u sysla.
Když tedy nelze dokázati něco, co Sedgwick nazval »the kidney blastema* u ještěrky vůbec, když pak u kuřete lze mluviti toliko o tom, že distálně od mesonephros táhne se po nějakou distanci pruh zhuštěných
Model   embrya   prasete. Značky jako dříve.
XL. ﻿18
buněk, které však nikdy nedosahují až po ono místo Wolffova vývodu, od něhož se vytváří prvý začátek ureteru, když konečně u ssavců (sysel, prase) se toto zhuštění tak differentně chová a není vlastně jiným, než dochováním se prvotních poměrů zhuštěných to buněk mesoblastických, než až sem dostoupilo ono od konce proximálního a dorsálního, distálně a ventrálně postupující uvolnění se buněk mesodermálních, tu jest velice pravděpodobným, že nemůže se jednati tu o nějaký proces nebo differen-cování, které by bylo tak velikého významu, jaký mu prvně Sedgwick přiložil. Kdyby tyto zhuštěné buňky měly morfologicky onu důležitost, tu by byly zajisté lépe zachovány u typů níže postavených, než jsou ssavci a bylo by nutno, aby differencování ono bylo konstantním. Avšak ani u ptáků, ani u ssavců nelze o zhuštěném onom pruhu, pokud ho vůbec pozorovati lze, dokázati, že jsou buňky jeho direktně od blan středních povstalé, poněvadž existuje stadium předchozí, v němž buňky blan středních splývají s buňkami okolními a to tak, že nikdo nemůže říci, která buňka jest původem z blan středních. V té době pak, kdy se objevuje tu a tam mezi mesonephros a začátkem ureteru zhuštěnější pruh buněk, nalézáme zde též již cévy krevní a jest tedy nutno na to pomýšleti, že zde jsou již buňky velice různého původu.
>Postulátem* vědy jest hleděti poznati skutečnost, zda a jak nalezené jest v souhlase s nějakou theorií, jest jiná věc a poznání ono bude tím jasnější, čím méně se budeme snažiti nalezená fakta přizpůsobiti nějaké theorii. Ta okolnost, jak jsem našel u kuřete a jak Schreiner teď též to udává u kuřete a racka, totiž, že z distálního konce Wolffova vývodu vyrůstají již i v oblasti prvoledviny samostatné výběžky, může dočista jednoduše vysvětliti tvoření se a význam ledviny, která konečně předce jen vázaná jest na ureter, který rovněž jest jen výrůstkem z Wolffova vývodu. Není tudíž naprosto potřeba nutiti se do důkazu nějakého blastematu. ﻿jf
Vysvětlení vyobrazení.
Všeobecně platná poznačení:
Ms =r mesonephros (prvoledvina). Mt n: metanephros (ledvina). W — Wolffův vývod. Ve =: Véna cardinalis. C rz coclom. Cl 3r kloaka. Ao z= aorta. U — začátek ureteru.
Obr. 1. Řez embrya kuřího 7-6 mm dlouhého. Zhuštění buněk při ureteru postoupilo proximálně tak daleko, že lze na jednom a tomtéž řezu viděti jak toto zhuštění, tak již i mesonephros; oba útvary jsou proti sobě přesně ohraničené-
Obr. 2. Řez embrya ještěrky se 40 mesoblastsomity. Zde zasažen Wolffův vývod proxi-málněji, než kde od něho později vyroste ureter. Není zde nijakého nakupení buněk, které by tvořilo nějaké prvoledvinové nebo ledvinové blastema.
Obr. 3. Řez místem, kde odstupuje začátek pro ureter od Wolffova vývodu. Řez jest od embrya ještěrky 3 dny po položení vajíčka. Při slepém konci ureteru jest zřetelné nakupení buněk (a).
Obr. 4. Řez embrya syslího 4'5 mm dlouhého. Zde viděti prvou známku tvořícího se ureteru a při něm zhuštěné buňky mesodermální.
Obr. 5. Sagitální řez embryem sysla 5'4 mm dl. Nakupení buněk táhne se zdánlivě od ureteru přímo do blastematu prvoledvinovcho, možno však při a viděti určitou hranici mezi oběma útvary, jak co do uloženi, tak co do tvaru buněk.
Obr. 6. jest příčný řez poněkud dále vyvinutého embrya syslího 5'8 mm dl Zde možno určitě viděti, že oboje zhuštěniny buněk v sebe nepřecházejí, nýbrž že leží ona táhnoucí od ureteru těsně při aortě, ona pak, která přísluší prvoledvině, leží laterálně a poněkud ventrálně. Ještě lépe lze tento poměr viděti v
obr. 7. na levé straně. Na pravé straně viděti, že ještě nenastalo uvolnění skladby buněk v těchto končinách. Embryo syslí 5'4 mm dl.
Obr. 8. Jest řez embryem prasete z doby, kdy viděti prvou známku vyvíjejícího se ureteru. V této době jest ještě uložení mesodermálních buněk stejnoměrně husté.
Obr. 9. ukazuje přibližně totéž, jen směr řezu jest jiný, více sagitální a tím instruktivnější.
Obr. 10. Řez embryem prasete, u něhož byl ureter tak dalece vyvinut, že byl na jednom řezu volným a na dvou zasažen, jak se zrovna odštěpuje. Nakupení buněk nelze sledovati ku prvoledvině, za to však do konce ocasního.
Obr. 11. Řez ještě starším embryem, než jest ono, z něhož vzat obr. 10 Stejnoměrné zhuštění buněk mesodermálních netáhne se toliko ku prvoledvině, nýbrž všude do okolí.
Zvětšení: Reichert oč. 4, obj. 6 obrazy 1—8. >         »   4, obj. 4       »      9—11.
XL. ﻿r ﻿JANOŠÍK: o POMĚRU META- A MESONEPHROS.
TAB. I.
í^^:HfiS^-í^
^''MáLw
m/:::- zrn m$ki&
••'..•-   \ ""i-i •&-    '-í-i •-••.""

RfcJSKK   fOT.
ROZPRAVV  ČESKÉ  AKADEMIK.  TŘÍDA   Ií.   ROČ.  XIV.  C.  40. ﻿* ﻿JANOŠÍK: o POMĚRU META- A MKSONEPHROS.
TAB. H

KKJbKK   FOT.
ROZPRAVY   ČESKK  AKADKMIE.  TŘÍDA  II.  ROC.  XIV.   Č.  40. ﻿*"
