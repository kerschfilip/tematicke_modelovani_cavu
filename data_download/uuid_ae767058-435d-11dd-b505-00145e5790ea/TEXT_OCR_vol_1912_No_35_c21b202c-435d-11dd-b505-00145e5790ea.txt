"","x"
"1"," ﻿ROČNÍK XXI.                          TŘÍDA II.                                ČÍSLO 36.
Příspěvky k poznání nižších hub.
V. Anisomyxa Plantaginis n. g. n. sp.
Napsal Dr.  B.   NĚMEC v Praze.
(S tabulkou a 5 obrazy v textu.)
Předloženo Akademii dne 25. října   1912.
Pátá část mých příspěvků k poznání nižších hub pojednává o novém rodu Anisomyxa. Je to rod velice příbuzný rodu Rhizomyxa, kterýž byl vystaven Borzim vr. 1884, avšak od té doby podrobněji vůbec nebyl zkoumán. Kritický rozbor rodu toho nalézáme ve Fischerově (1892) zpracování Phycomycetů v Rabenhorstově floře tajnosnubných rostlin, malou zmínku o rodu Rhizomyxa činí de Wildeman (1893). Zdá se, že příčina spočívá v okolnosti, že cizopasníkům v kořenech rostlin jevnosnubných žijícím dosud vůbec málo pozornosti bylo věnováno, jinak aspoň formy rodu Rhizomyxa příbuzné jistě byly by bývaly nalezeny. Takovými jsou vedle rodu Anisomyxa, jak ještě uvidíme, jmenovitě druhy rodu Ligniera M a i r e et T i s o n. Zdá se, že také to, co de Wildeman jako Rhizomyxu popsal (1893), nebylo nic jiného, než-li Ligniera radicalis.
Rody Rhizomyxa a Anisomyxa však mají dle mého názoru velký význam pro systematiku Chytridiaceí a Plasmodiophoraceí, na kteroužto okolnost jsem již v pivní části svých příspěvků poukázal a co také francouzskými mykology Mairem a Tisonem bylo vytčeno. Myslím tu v přední řadě na význam sorosporangií (sporul dle B o r z i h o terminologie). Neboť je-li pravda, že v nich vzniká větší počet zoospor, nebudeme je moci považovati za prosté spory, výtrusy, nýbrž za zoospo-rangia. Byla by tu analogie s poměry v rodu Pythium, kde u některých druhů vznikají zoosporangia, která se vyprazdňují jsouce ještě ve spojení s mateřským myceliem, u jiných odpadávají po způsobu konidií a teprve za příhodných okolností se v zoospory rozpadají a ven je vypouštějí. Ač se sporám konidiovým takováto zoosporangia velice podobají, přece je musíme považovati za sporangia podobně jako t. z v. konidie některých Perenosporaceí. Těmito zoosporangiemi Rhizomyxa velice by se přibližo-
Rozpravy Roč. XXI. Tř. II. Cis. 35.                                                                                                  j
XXXV. ﻿vála Chytridiaceím, což by bylo důležito pro stanovení systematické polohy Plasmodiophoraceí, k nimž Rhizomyxa tolik vztahů jeví.
Z těchto důvodů s radostí jsem uvítal příležitost ke studiu organismu velice příbuzného rodu Rhizomyxa, jež se mi naskytla na podzim loňského roku (1911). Ke konci října jsem totiž sebral na vltavském pisčitém břehu u Bráníka několik rostlin jitrocelů kopinatého i s kořeny, kteréž jsem druhého dne v ústavu ohledával. V kořenech nalezl jsem nějaký druh rodu Pythium, jenž tu tvoří velké věj čité nebo elipsoidní útvary na konci svých vláken a o němž později podám zprávu, dále však organismus, jejž jsem ihned poznal jako velmi příbuznou formu rodu Rhizomyxa. Poněvadž hned z počátku jsem v sorosporangiích jeho rozpoznal větší počet zoospor, nemohlo běžeti o rod Ligniera, jehož spory zůstávají dle Mairea a Tisona je dno jadernými.
Abych seznal vývojový cyklus tohoto organismu, pěstoval jsem infikované rostliny jitrocelů Planíago lanceolata ve studeném sklenníku dále a sice v říčním písku přiměřeně vlhce drženém, bral jsem z nich čas od času materiál a zkoumal jej, abych pokud možno vývoj cizopasníka stanovil. Sledoval jsem jeho vývoj až do července tohoto roku. Co jsem takto nalezl, to zde uveřejňuji v naději, že zajímavému tomuto organismu napříště se strany mykologů více pozornosti bude věnováno, jakž toho zajisté zasluhuje. Připomínám ještě, že se mi podařilo rozmnožiti Sorol-pidium Betae z prvních rostlin svých tak, že budu moci na základě bohatého materiálu pozorovacího svoje první sdělení o tomto organismu v brzku doplniti. Proč nezařaďuji nový organismus do rodu Rhizomyxa. nýbrž do nového rodu Anisomyxa, vyložím v oddílu následujícím po podrobné zprávě o rodu Rhizomyxa.
1. Literární zprávy o rodu Rhizomyxa. V roce 1884 popsal italský botanik B o r z i parasita, žijícího v kořenech různých rostlin jevno-snubných, jejž označil jménem Rhizomyxa hypogaea. Udává 25 druhů rostlinných, v jejichž kořenech cizopasník tento byl nalezen. Vykazoval vždy stejné podstatné vlastnosti, v podrobnostech ovšem jevily se rozdíly dle růzností hostitelské rostliny. Infekce děje se hned v buňkách za me-ristematickou zónou se nalézajících, jak rhizodermis, tak i kůra může býti infikována. Cizopasník jeví se zprvu v buňce jako amoebovitá, nahá, mnoho jaderná plasma, která pozvolným růstem zaujmouti může celé nitro buněčné. Rozplozování děje se bud pohlavně anebo nepohlavně. Nepohlavní rozplozování je v celku dvojí. Budto se „plasmodium"" celé, tedy jak říkáme holokarpicky, změní v zoosporangium, jež obklopeno je tenkou, hladkou blanou a krátkým vyprazdňovacím kanálkem ven z hostitelské buňky vynikajícím vypouští re jdi ve výtrusy jedním bičíkem opatřené. Rej divé výtrusy mají průměr 5 až 6 [/.. Druhý způsob nepohlavního rozplozování spočívá v tom, že se rozpadne „plasmodium"" ve skupinu menších sporangií, ve sporuly. Nahý parasit rozrýhuje se ve velký počet menších, jedno jaderných partií, kteréž se obklopí blanou a v nichž se později vy-
XXXV. ﻿
tvoří větší počet (2—4) rejdivých výtrusů. Ty jsou menší, než rejdivé výtrusy vznikající z holokarpických zoosporangií. Každé sorosporangium (sporula) vytvoří zvláštní svoji vyprazdňovací láčku. Průměr sorospo-rangií obnáší 8 [JL. Tvoří skupiny rozmanité velikosti a také rozmanitého tvaru. Blána jich je hladká a poměrně tenká. Vedle nich tvoří cizopasník dle B o r z i h o ještě trvalá sorosporangia o tlustších blánách, cystosori. Blána jejich je na povrchu svém hrbolkovitá.
B o r z i popisuje dále též pohlavní rozplozování u Rhizomyxy. Ale právem vyslovil A. Fischer (1892) přesvědčení, že to, co Borzi popisuje, nelze počítati k rodu Rhizomyxa, nýbrž že jde očividně o pohlavní rozplozování zcela jiného nějakého organismu náležejícího ovšem též k Chytridiaceím. Proto také zde o pohlavním rozplozování Rhizomyxy, jak je popisuje Borzi, nebudu dále se šířiti. Připomínám, že na materiálu rodu Anisomyxa, jejž já jsem pozoroval, ničeho jsem nenalezl, co by bylo možno se zjevy B o r z i m popisovanými srovnati. Ve svém zpracování Phycomycet udává Fischer další hostitelské rostliny pro rod Rhizomyxu a připomíná, že cizopasník mimo příležitostná slabá naduření kořenových vlásků nezpůsobuje žádných znetvořenin na kořenech. Fischer také nevěří, že vedle sporangiosorů vytvořuje Rhizomyxa ještě isolovaná velká zoosporangia. Spíše se domnívá, že to, co Borzi jako velká zoosporangia holokarpicky vznikající popisuje, tolikéž jsou sporangiosori, anebo že vedle Rhizomyxy kořeny rostlin, jež Borzi ohledával, infikovány byly ještě nějakým Olpidiem.
De Wildeman (1893) je třetí autor, který viděl, jak se domnívá, B o r z i h o Rhizomyxu. Pokud se práce B o r z i h o týče, domnívá se d e Wildeman, že v ní do jednoho druhu pojata byla stadia patřící k několika organismům. Velká zoosporangia dle něho náleží nějakému Olpidiu, pohlavní forma nějakému druhu rodu Olpidiopsis. Dle toho by tedy Rhizomyxa měla pouze nahé plasmatické tělo, jež se později rozpadá ve sporangiosorus nebo v cystosorus. De Wildeman nalezl Rhizomyxu v kořenech trav ve stadiu ,,plasmodií"" jakož i sporangiosorů. „Plasmo-dium"" vyplňuje někdy celou buňku, sporangiosori mají tvar nepravidelný. Všecka sorosporangia jsou přibližně stejné velikosti a vytvořují vyprazdňovací láčky. Průměr jich obnáší asi 5 [i, tvar jich je kulovitý. Cizopasník může infikovati všecky buňky kořenové vyjma buňky svazku cévního. Není nemožno, že to, co d e Wildeman popisuje, náleží do rodu Ligniem M a i r e et T i s o n, ač-li tento rod vlastně se neobjeví býti Rhizomyxou. Kdyby jeho výtrusy, jichž klíčem je neznámo, vytvořovaly vyprazdňovací trubičky a větší počet zoospor, není pochyby, že bychom rod ten museli zařaditi do rodu Rhizomyxa, jak jej vymezili Fischer a de Wildeman.
Ale i ve vymezení rodu Rhizomyxa, jak je Fischer a de Wildeman podali, nepatří vše, co Borzi popisuje, k rodu tomu. Považoval bych spory, jež Borzi na svém obr. 12. zobrazuje, za skupinu
l* XXXV. ﻿výtrusů rodu Sorosphaera. Jsoutě ty skupiny kulovité a duté. M a i r e a T i s o n počítají je k rodu Ligniera, ale nezdá se mi býti oprávněno za rodový znak považovati okolnost, zda organismus nějaký způsobuje hyperplasie čili nic. Borziho obr. 14. náleží, jak také Maire a Tison se domnívají, ke druhu Ligniera vcrrucosa Maire et Tison.
Ze všech dosud cytologicky zkoumaných Plasmodiophoraceí a Chytri-diaceí jevil dosud nejvíce vztahů k rodu Rhizomyxa mnou (1911) popsaný rod Sorolpidium. Liší se od Plasmodiophoraceí dosud popsaných tím, že vytvořuje větší počet zoosporangií v jednom sorosporangiu, jež bychom na první pohled mohli považovati za prostou sporu (výtrus). To se mi zdá býti — i když nehledíme ku pravděpodobné schopnosti vytvářeti holokarpická zoosporangia, velice důležitým zjevem.
V práci své již několikráte zmíněné Maire a Tison (1911) tolikéž nepovažují organismus Bor zim jako Rhizomyxa hypogaea popsaný za jednotný. Srovnávají jej se svým rodem Ligniera, od něhož se Rhizomyxa restringovaná v tom smyslu, jak to Fischer navrhuje, liší okolností, že vytváří větší počet zoospor v sorosporangiu. Upozorňují též na vztahy mezi druhem Woronina polycystis C o r n u a rodem Ligniera, kterýž by se dal odvoditi od příbuzných rodu Woronina vymizením zoosporocyst. Původ Plasmodiophoraceí, jak již bylo zmíněno, bylo by možno hledati v blízkosti Chytridiaceí.
2. Vývoj a morfologie druhu Anisomyxa Plantaginis n. g. n. sp. z kořenů jitrocelů. Jak již jsem pověděl, nalezl jsem formu zde popisovanou v kořenech jitrocelů Plantago lanceolata. Rostliny ze přírody přinesené byly pěstovány ve studeném skleníku v říčním písku dosti hojně zavlažovaném a v krátké době byly téměř všecky kořeny infikovány. Kořeny ze přírody přinesené a ihned zkoumané nebo fixované jevily infekci mnohem slabší a muselo býti dlouho pátráno po kořenu s větším počtem cizo-pasníků. V kořenech rostlin ve skleníku pěstovaných vyvinul se však cizopasník ve velkém množství. Mohl jsem tak po celou zimu a následující jaro bráti materiál ke zkoumání in vivo i k fixaci.
Fixace prováděna v roztoku Flemmingově, řezy barveny safraninem s anilinovou vodou po předcházejícím moření v taninu. Ke zkoumání in toto fixovány kořeny ve formalínu (750 ccm H2O, 200 lihu, 50 formalínu).
Infekce děje se snadno, jak jsem se přesvědčil dvojím způsobem. Budto přiseta k infikovaným starým rostlinám semena a klíční rostliny po nějaké době ohledány, nebo k rostlinám neinfikováným přidány kořeny infikované. Též vypěstovány klíční rostliny v písku sterilisovaném v auto-klavu a infikovány přidáním kořenů cizopasníka obsahujících.
Na jaře v dubnu navštívena původní lokalita opětně a četné rostliny ohledány. Některé opět byly infikovány, ač slabě, asi tak jako v říjnu roku předcházejícího. Část kořenů fixována hned na místě, část rostlin opět přenesena do studeného skleníku a tam pěstována.
XXXV. ﻿Jsem si toho dobře vědom, že teprve tehda lze dosáhnouti plného a spolehlivého obrazu vývojového cyklu organismů našemu podobných, až se podaří dosíci jich čistých kultur v hostiteli nebo mimo něj. Pokud se nepodaří získati čisté kultury, možno mluviti pouze o pravděpodobné spojitosti a souvislosti jednotlivých stadií vývojových. Přes to mám za to, že všecka stadia, která v této práci popisuji, patří k jednomu organismu, neboť po celou dobu mých pozorování neobjevil se v mých kulturách organismus, jenž by se nehodil do celé vývojové řady, naopak tatáž stadia stále znova se opakovala a objevovala se také v rostlinách nově infikovaných.
Cizopasníka, jejž v této práci popisuji, budu označovati jako Aniso-myxa Plantaginis n. g. n. sp. Později vytknu rozdíly druhu toho oproti B o r z i h o druhu Rhizomyxa hypogaea.
Anisomyxa Plantaginis cizopasí v kořenech jitrocele kopinatého (Plantago lanceolata). Nalezl jsem jej velice zřídka v částech kořenů ještě
Obr.  1.   Z  podélného   řezu   kořeněni   Plantago lanceolata.    Ve vrstvě  hypodermální všecky buňky chovají Anisomyxu ve stadiu   t. zv. plasmodia. Reich. obj. 8a k. ok. G.
nevyrostlých, nikdy přímo v buňkách meristematických. Ve mladších částech kořenů, pokud ještě jsou opatřeny živou rhizodermis (kořenovou pokožkou), je cizopasník přítomen také v její buňkách, ve starších částech však je omezen výhradně na hypodermální vrstvu buněčnou (nejzevnější vrstvu korovou), asi tak jako Olpidium Salicorniae. Je-li přítomen v rhizodermis, může se nalézati také v kořenových vláscích a v nich celý svůj vývoj prodělati. Vždy žije jen v živých buňkách.
Nejmladší stadium, jež jsem pozoroval, byla kulovitá, jednojaderná, nahá stadia, jež se nalézala v hypodermální vrstvě. Další stadium bylo dvoj jaderné, značně větší, tvaru již ne kulovitého (obr. 1). Jako také další bezblanná stadia nalézal se cizopasník uvnitř vakuoly, ale přiléhal k její zevní bláně. Cytoplasma nahých stadií byla ohraničena velmi jemnou plasmatickou blankou, byla fixována stejnoměrně síťovitě-zrnitě a nechovala zřetelných vakuol. Další stadia, která jsem pozoroval, byla čtyř-jaderná, osmijaderná, konečně stali se nazí cizopasníci mnoho jadernými,
XXXV ﻿takže obsahovali 50 i více jader.   Je pochopitelno,  že pak nelze počet jader bezpečně stanoviti i když kombinujeme jednotlivé řezy.
Nahá těla plasmatická jsou z počátku většinou tvaru čočkovitého, anebo tvaru protáhlého (obr. 2.—5.). Při tom obrysy jejich mohou býti dosti nepravidelný, ale přece neobjeví se na nich nikdy pseudopodiovité útvary. In vivo jsem na nich nikdy nepozoroval přímo sledovatelných pohybů nebo tvarových změn. Současně se zmnožováním počtu jader roste cizopasník a může konečně úplné vyplniti prostor vakuoly. Pak ovšem ve tvaru svém shoduje se s tvarem buňky, od jejíž blány odděluje jej tenká vrstva cytoplasmatická. V kořenech silně infikovaných jsou někdy téměř všecky buňky hypodermální vyplněny cizopasníky (text. obr. L). Ale vždy lze stanoviti cytoplasmu i jádro hostitelské buňky, kteréž odumírají teprve, když se vytvářejí sporangiosory.
Nejčastěji obsahuje jedna buňka jen jednoho cizopasníka. Ale jsou též nikoli vzácné výminky. Pak jsou jednotliví cizopasníci od sebe odděleni obyčejně lamelami nebo vlákny cytoplasmatickými (text. obr. 2.). Ježto ve Bělice četných buňkách pouze jeden parasit je přítomen a také jen jeden sporangiosorus se ve mnohých jeví, dále poněvadž schází přechodních stadií, nemohu se domnívati, že by tu bylo nějaké vegetativní dělení se a rozmnožování nahých parasitů, kteráž jako schizogonie pro mnohé Protisty jsou udávána. Také nemohu přijímati, že by naopak vznikalo velké tělo vegetativní u Anisomyxy splýváním několika menších individuí. Neboť pozorovati lze všecka, přechodní stadia od jedno jaderných a malých až ku mnohojaderným a velkým parasitům, takže lze míti za to, že vývoj parasita se děje pozvolným vzrůstem provázeným dělením jaderným.
B o r z i popisuje pro svůj druh Rhizornýxa hypogaea dva vegetativní způsoby rozplozování. Předně vytváření holokarpických zoosporangií, za druhé vytváření velkého množství malých sporangií (sporul). Při vytváření holokarpických zoosporangií obklopí se nahý parasit jemnou blanou a obsah jeho celý se rozpadne ve velké množství dosti velkých zoospor. Zoosporangium se otevírá krátkou papilkou ven z buňky hostitelské vynikající. Sotva lze o tom pochybovati, že B o r z i h o obraz 4. opravdu představuje zoosporangium holokarpické. B o r z i kreslí též vyprázdněné zoosporangium a také takové, které již hotové /oospory obsahuje. Je ovšem otázka, zda-li tato holokarpická zoosporangia opravdu náležejí do vývojového cyklu Rhizomyxy. Nechci to úplně popírati, neboť pro Sorol-pidium Betae přijímám, že tolikéž má podobná holokarpická zoosporangia. Ježto Rhizomyxa je nesporně se Sorolpidicm příbuzná, lze se domnívati, že snad též holokarpická zoosporangia ve svém vývojovém cyklu chová. Jak jsem již řekl, je to ovšem jen pravděpodobné, že u Sorolpidia holokarpické zoosporangium patří k sporangiosorům, ač pravděpodobnost ta je velmi velká.
XXXV. ﻿Zde ještě biologickou poznámku o této věci. Rozmnožil jsem Sorol--pidium Betae infekcí klíčních rostlin a mohl celý vývoj jeho in vivo sledovati. A tu jsem shledal, že se tvoří holokarpická zoosporangia ve mladých částech kořenových, hlavně v buňkách rhizodermis. Ve starších částech kořenových spíše se tvoří sorosporangia a sice hlavně v hypodermis a ostatních buňkách korových. Nenalezneme-li tedy v nějaké pozorované části kořenu holokarpických zoosporangií nýbrž jen sorosporangia, nelze hned tvrditi, že první rozmnožovací orgány vůbec organismus dotyčný nemá schopnost vytvářeti, nýbrž je možno, že se tvoří v jiných částech kořenu, který jim skytá jiné životní podmínky.
•
Obr. 2.   Buňka se dvěma sporangiosory sestávajícími ze sporangií přibližně stejné velikých. Fotografováno ve dvou nižných polohách.  Zeiss apochr.  2 mm, k. ok. 6.
Druhý způsob vegetativního rozplozování u Rhizomyxa hypogaea spočívá v tom, že se celý nahý parasit rozpadne ve veliké množství jedno-jaderných partií, které se obklopí blanou a v nichž později se vyvine větší počet rejdivých výtrusů. Tento způsob nalezl jsem také u Anisomyxa Plantaginis a on je to, který celý organismus činí vysoce zajímavým se stanoviska srovnávacího. Celý pochod děje se asi velmi rychle, neboť nenalezl jsem stadií nehotového rýhování. Vždy jsem nalezl již skupiny (sori) sporangií oddělených od sebe hladkými, dosti tenkými blanami. Je to týž způsob rozplozování, jejž jsem nalezl u Sorolpidium Betae. U Anisomyxa Plantaginis jsem však mohl mnohem snadněji stanoviti zmnožení jader v sorosporangiích a rozpad jich obsahu ve větší počet zoospor.
XXXV. ﻿T
Je zajímavo, že jsem nalezl dvojí sory. Rostliny přímo ze přírody přinesené chovaly sory sestávající z malých sorosporangií, při čemž rozdíly ve velikosti sorosporangií nebyly příliš nápadné, ač je vždy bylo možno stanoviti. Největší průměry těchto sorosporangií obnášely as 4,8 x 5,8 až 5,8 X 7,2 [x. Sporangia jsou na ploše styčné oploštěny, proto činí dojem pseudoparenchymu (obr. 18.). V materiálu, jejž jsem na podzim přinesl ze přírody a ihned ohledal, nalezl jsem pouze takovéto sporangiosory. Během zimy se však objevily v kořenech rostlin ve skleníku pěstovaných také sporangiosory s většími sorosporangiemi, jež sestávaly ze sorosporangií velmi nestejné velikosti. Ty jsem nalezl také v materiálu přineseném na jaře ze přírody a ihned prohlédnutém. Jak z obr. 20. až 27. je zřejmo, jsou tato sorosporangia různě veliká. Jich průměry varírují od 4,5 x 6 [/. až do 10,5 X 15 [A. Na styčných plochách jsou sporangia oplo-štěna, na zevních plochách volných jsou zaokrouhlena (text. obr. 3.).
f
* -     /
Obr. 3.   Buňka  se   sorem, jehož sporangia jsou různě veliká a vícejaderná.   Zciss
apochr. 2 mm, k. ok. 6.-«
U Sorolpidium Betae mohl jsem stanoviti, že je celý sporangiosorus z počátku obklopen společnou blanou, jež později mizí. U Anisomyxa Plantaginis jsem takové společné blány nemohl nalézti. Blána velkých i malých sorosporangií je tenká, hladká a beze struktury, zvláště třeba vytknouti, že postrádá jakýchkoli hrbolků. Obojí sporangia (sporuly) jsou z počátku jednojaderná, později se však stanou vícejadernými a konečně jich obsah se rozpadne v zoospory, kterých jsem in vivo bohužel neviděl. Připomínám, že z příbuzných organismů jenom u Rhizornýxa hypogaea a u Plasmodiophora Brassicae zoospory in vivo byly pozorovány. Maire a Tison též marně se namáhali u svého rodu Ligniera zoospory spatřiti. Na preparátech jsem podobně jako u Sorolpidium Betae též u Rhizomyxa Plantaginis viděl nezřídka zoospory. Jsou přibližně kulovité a jedním bičíkem opatřeny (obr. 34.).
Jak právě řečeno, marně jsem se namáhal in vivo zoospory spatřiti. Také jsem nenalezl vyprazdňovacích láček, které B o r z i u své Rhi zornýxy
XXXV. ﻿tak dobře pozoroval. Ježto jsem volně ležící zoospory nalezl uvnitř hostitelských buněk (obr. 34.) a také malé, jednojaderné parasity (obr. 20.—22.), kteří z nich očividně vznikli, není nemožno, že sorosporangia u Anisomyxa Plantaginis vůbec nevytvářejí vyprazdňovacích láček, jak se mi to zdá pravděpodobným též pro Sorolpidium Betae. Stanovil jsem průměry zoospor volných (mimo sorosporangia) na 1,5 x l,5 až 1,5 x 1,8 [/,. Uvnitř sorosporangií pozoroval jsem též buňky veliké 2,5 x 3 až 2,7 X 3,2 [/., nemohu však udati, zda-li to byly již hotové zoospory, či zda-li by se tyto buničky byly ještě jednou rozdělily před přeměnou v zoospory.
Obr. 4. Sporangiosorus z různě velkých sporangií sestávající. Fotogr. ve dvou různých rovinách. Zeiss apochr. 2 mm, k. ok. (j.
Není nemožno, že Anisomyxa vytvořuje, zoospory dvojí velikosti. Možnost tu odůvodňuji přímým pozorováním, že jakési Olpidium, které cizopasilo v kořenech Cardamine pratensis vytvořuje v jednom zoospo-rangiu zoospory dvojí velikosti, větší a menší. Totéž pozoroval jsem u Olpidia, které jsem nalezl v rhizodermis kořenu.
V obou případech po přenesení kořenů do vody vypouštějí zoospo-rangia zoospory a přímo jsem mohl pozorovati, že z téhož zoosporangia vycházely zoospory malé a jiné větší v menším počtu.
Sporangiosory Anisomyxy jsou velice rozmanitého tvaru, což souvisí s velikostí parasita a tvarem jeho, jakož i s tvarem hostitelské buňky. Nikdy nejsou uspořádány v jednovrstevné destičky, nýbrž ve skupiny ve všech směrech prostoru vícevrstevné. Nikdy nechovají dutiny centrální
XXXV. ﻿10
úplně uzavřené, takové, jaká je význačná pro rod Sorosphaera. Chovají-li někdy uvnitř dutinu, je tvaru nepravidelného a na jedné straně otevřená. V ní se nezřídka nalézá jádro (obr. 23.). Zdá se, že také Ligniera se chová zcela podobně.
Jiného způsobu rozmnožování jsem pro Anisomyxu nemohl stanoviti. V několika vzácných případech jsem v rhizodermis nalezl velké, podlouhlé cysty, které byly obklopeny zevní, volnou (nepřiléhavou), tenkou blanou a vnitřní blanou tlustší, přiléhavou (obr. 40.). Obě byly hladké, bezbarvé nebo slabě nažloutlé. Ležely ojediněle po jedné v buňce. Upomínaly mne zpočátku na oospory, které byl popsal B o r z i pro svou Rhi zorný xa hypogaea (srv. jeho obr. 23.), ale nic nepřipomínalo na nějakou samčí buňku v hostitelské buňce. Nelze mi udati, kterému asi organismu právě popsané cysty přináležejí.
V lednu vzal jsem rostlinám kultivovaným ve studeném skleníku kořeny a vložil jsem je na 14 dní do vyvařené vody z vodovodu. V četných
Obr. 5.   Sporangiosorus z nestejně velkých sporangií sestávající. V některých plasma rozrýhována. Zeiss apochr. 2 mm, k. ok. 0.
buňkách se po několika dnech objevila velká sorosporangia (obr. 38)» která sice nebyla přesně stejně veliká, ale přece trochu tlustší blány měla než obyčejná sorosporangia dosud pozorovaná. Není nemožno, že tu jde o jednoduché trvalé výtrusy. Během dalšího měsíce se již nezměnily, také se hustý jejich obsah nerozpadl v menší partie. Cytologicky jsem tyto trvalé sorocysty nezkoumal. Velikost (největší dva na sobě kolmé průměry) sorocyst těchto obnášela na př. 14,5 x 20 \i, 17,5 x 23 [/., 20 x 26 (z.
To by asi bylo všecko, co jsem mohl stanoviti o vývoji a zevní morfologii druhu Anisomyxa Plantaginis. Ačkoli jsem jej sledoval od podzimu do léta, nemohl jsem na něm stanoviti dalších rozmnožovacích způsobů. Jmenovitě jsem pátral marně po holokarpických zoosporangiích, která B o r z i pro svou Rhi zorný xu popisuje a také jsem nic nenalezl, co by upomínalo na pohlavní rozplozování, které tolikéž B o r z i m bylo popsáno. Přes to nechci tvrditi, že bych byl stanovil celý vývojový cyklus dotyčného organismu. Zvláště by bylo záhodno sledovati osud zoospor.
XXXV. ﻿11
Anisomyxa liší se od rodu Rhizornýxa tím, že vytvořuje v jednom soru sorosporangia (sporuly) zřejmě nestejně veliké, jež zpravidla vytvořují více než čtyři zoospory. Vyprazdňovacích láček a holokarpických zoosporangií nebylo možno nalézti. Vytváření nestejně velikých sporul je znak, jímž se Anisomyxa odlišuje od rodu Sorolpidium jakož i od Plasmo-diophoraceí Sorosphaera, Lignicra a Tetramyxa. Plasmodiophora v odchylných případech vytvořuje výtrusy nestejně veliké, jsou to však pouze výminky.
Pozorování cytologická. Cytologická pozorování objevila se býti pro zkoumání Plasmodiophoraceí a organismů příbuzných velmi důležitými. To se týče obzvláště dělení jaderných. Jak již Navašin (1899) a po něm P r o w a z e k (1905), nověji Maire a Tison (1909), Bio m-field a Schwarz (1910), Schwarz (1910) a Osborn (1911) ukázali, lze u zmíněných organismů rozeznávati celkem dva typy dělení jaderného. První typ je vegetativní, při němž jadérko persistuje, jevíc se jako t. zv. karyosom. Karyosom ten se dělí, obě jeho poloviny postoupí na póly jaderné a vstoupí do jader dceřinných. Druhé dělení je repro-duktivní, při němž se jadérko zcela rozpustí, takže v tomto ohledu dělení probíhá zcela tak jako u vyšších rostlin, kde také skoro vždy jadérko se během dělení jaderného zcela rozpouští.
Karyosom. však nemá u Plasmodiophoraceí ani u Sorolpidia a Aniso-myxy význam centrosomu nebo centrioly. Neboť vedle persist u jícího karyosomu lze stanoviti při dělení ještě centrosom. (obr. 3., 6., 9., 12.), který často vystupuje velice zřetelně. Jindy velmi obtížně jej lze stanoviti a také paprsky ,,kinoplasmatické"" kolem něho nevystupují vždy se stejnou zřetelností, což nijak nelze vysvětliti různým způsobem fixace a barvení, neboť rozdíly podobné lze stanoviti na tomže preparátu, ale ovšem jen v různých individuích. V tomže individuu jsou cytologické poměry zpravidla stejné. Dělící figury jeví v jednom individuu vždy týž stupeň vývoje, což nepochybně souvisí s nepříliš velkými rozměry individuí.
Klidná, nedělící se jádra Anisomyxy jsou obyčejně protáhlá a rovnoběžně se směrem delší osy parasita uložená. Proto se jeví na podélných řezech obrysů eliptičných, na příčných jsou obrysu kruhovitého (obr. 2.). Jeví strukturu rozmanitou dle stáří parasitň a dle vývojového stadia parasita samotného.
Jadérko je v jádrech mladých parasitů značně veliké (obr. 2.—5.), ve starších jeví se býti mnohem menším (obr. 7.). Jaderná blána je vždy zřetelná, před dělením nebo i během něho leží v ní nebo na ní dvě silně bar-vitelná zrníčka, která zaujímají vždy póly protáhlého jádra. Budto se kol nich nejeví žádná zřetelná paprsčitost (obr. 6.), tu pak těliska sama jsou velká a nápadná, anebo jsou obklopena radiálně uspořádanými paprsky (obr. 3.) a pak těliska sama jsou mnohem méně nápadná a barvitelná.
Vedle jadérka obsahuje jádro ještě substanci, která je fixována bud jako sítivo nebo jako zrníčka chromatinová, jež velmi jemnými vlákénky
XXXV. ﻿12
jsou spojena. Dle toho také substance zmíněná se jeví býti méně nebo více zbarvenou. Jsou také jádra, jež vedle jadérka skoro žádného jiného zřetelně fixovaného obsahu nechovají a která tudíž mají vzezření váčko-vitých jader pro četné protisty význačných a zvláště pro rostlinné některé mikroorganismy Feinbergem popsaných. V jedno jaderných soro-sporangiích (obr. 35.) a ve mladých parasitech (zcela klidná jádra), dále také ve stadiu, které očividně předchází sporulaci, kdy cytoplasma je velmi zrnitá a silně se barví, lze takovéto stadium zpravidla nalézti (obr. 7). V posledním případu však bývá jadérko velmi malé.
Dále lze před sporulaci (vlastně před vytvářením sorosporangií) často stanoviti stadium, v němž mají jádra poměrně bohatý, velmi dobře barvitelný obsah kterýž je budto nepravidelně uvnitř jádra rozložen, většinou však jednostranně ku bláně jaderné přiléhá (obr. 14.), při čemž chromatin obklopuje těsně jadérko, kteréž pak stěží vůbec jako takové lze poznati. Jindy leží jadérko vedle skupiny chromatinu (obr. 14a.). Nelze popříti, že takováto jádra v celkovém excentrickém uložení chromatinu podobají se stadiu syna pse, jak pro rostliny vyznačující se většími jádry, dobře je známa. Dále jsem též viděl stadia, kdy velká chromatinová zrna, kteráž bezpochyby již za hotové chromosomy lze považovati, pravidelně při bláně jaderné jsou rozloženy (obr. 13.), jak to je známo pro stadium t. zv. diakinesy.
V sorosporangiích má jádro především strukturu prázdného nebo téměř prázdného váčku opatřeného zřetelným jadérkem (obr. 31.). V následujících stadiích vícejaderných opatřena jsou jádra dosti hojnými chroma-tinovými uzlinami spojenými nitkami v síť. V tomto retikulu není vždy možno jadérko dobře od chromatinových zrn rozeznati (obr. 23., 27.). V posledních stadiích před vytvářením zoospor jsou jádra velice nepatrných rozměrů a jich strukturu těžko je vyšetřiti (obr. 28., 36.). V zoosporách samotných jsou nezřídka fixována skoro zcela homogenně a barví se velice intensivně (obr. 34.). Leží pak při periferii zoospory. Pro nepatrnost rozměrů jich nemohl jsem stanoviti vztahy jader k bičíku.
Řekl jsem již, že jaderná dělení jeví dva zřejmě odchylné typy. Při jednom jadérko se nerozpouští, nýbrž dělí, při druhém se rozpouští.
Vegetativní dělení zaváděno je objevením se dvou zrníček centriolu podobných na pólech protáhlých jader. Vždy jsem viděl jádro opatřené již dvěma centriolami, nikdy jsem nepozoroval jich dělení. Objevují se v době, když uvnitř jádra ještě není zřetelných chromosomů (obr. 6.) a kdy ani karyosom ještě není rozdělen. Pak se počnou diferencovati chromosomy a kolem centriol objeví se paprsky radiálně uspořádané, více nebo méně zřetelné (obr. 3.). Chromosomy se sestaví v rovinu ekvatoriální (obr. 9.), karyosom se však mezi tím byl ve směru osy dělení protáhl, zaškrtil a diatmeticky nebo i činkovitě rozdělil. Na pólech dělící figury mohou se pak centrosomy destičkovitě rozšířiti, při čemž paprsky kolem nich se zmenšují a mizí (obr. 1., 8.). Zdá se mi, že aspoň v některých stadiích vý-
XXXV. ﻿13
voje parasita blána jaderná při dělení může persistovati až do metafáse. Chromosomy pak se posunou na póly, kde se za dceřinnými karyosomy seskupí; dceřinné karyosomy mohou zůstati po nějakou dobu jemným vláknem spojeny (obr. 10.), jak jsem to kdysi též pro Cládophoru stanovil. Ale není tomu tak vždy. Vůbec v podrobnostech se bezpochyby jaderná dělení v různých vývojových stadiích parasita od sebe liší. Také M a i r e a Ti s on (1911) udávají rozdíly ve způsobu vegetativních dělení Plas-modiophoraceí. Když se byly chromozomy na pólech ve hromádku seskupily, může paprsčitost kolem pólu opět zřetelněji vystoupiti (obr. 11., 12., 16., 17.).
Právě jsem vytknul, že všecka dělení vegetativní přesně asi se spolu neshodují. Vedle rozdílů v achromatické figuře jmenovitě chci ještě vytknouti, že během vývoje parasita poněkud se jadérka (karyosomy) zmenšují. Vždy však je možno při vegetativním dělení stanoviti jich persistenci a dělení.
Zmenšování karyosomu děje se pozvolna během vývoje para-.ita. Před sporulací (tak pro stručnost budiž označeno vytváření se soiospo-rangií) jeví se však jádra téměř prázdnými (obr. 7.) a jich karyosom je velmi malý. Naproti tomu je cytoplasma velmi hustá, jemně zrnitá a silně bar-vitelná. Myslím, že po tomto stadiu (nazvaném od Prowazeka chro-midiovým) následuje objevení se hojné substance chromatinové v jádru a uspořádání struktury jaderné v synapsi (obr. 14a). Nemohl jsem bohužel stanoviti podrobnější stavbu struktur jaderných v tomto stadiu, neboť jádra jsou příliš nepatrných rozměrů. Nepodařilo se to také jiným badatelům u jiných Plasmodiophorací. Pak následuje asi stadium, které je bezpochyby diakinesí (obr. 13.). Již během tohoto stadia jadérko mizí.
V nerozrýhovaném plasmatickém těle neshledal jsem jaderných dělení druhého typu. Není však pochyby, že se v něm vskutku odehrávají, neboť jedno jaderná sorosporangia opatřena jsou již jádry opět váčkovi-tými, musela tedy mezi diakinesou právě zmíněnou a tímto stadiem jaderná dělení se odehráti, jež dala původ klidnému prvnímu jádru -oro-sporangií. V sorosporangiích pozoroval jsem však často dělení a to se dalo dle typu druhého. Bohužel jsou tu dělící figury velice malých rozměrů, takže z podrobností ještě méně lze stanoviti než na mitosách v nerozrýhovaném těle plasmatickém. Přes to lze zcela bezpečně stanoviti, že v sorosporangiích při dělení karyosom se rozpouští a mizí, takže se v rovině aequatoriální nalézají pouze chromosomy a také jen tyto na póly se pohybují. Centriol a radiálních paprsků nepodařilo se mi v těchto mitosách spatřiti. V obr. 23. zříme jádra, v nichžto se bez pochyby právě diferencují chromosomy. Nukleolů v jádrech nelze již stanoviti. Obraz 33. chová několik stadií aequatoriálních, obraz 15. metakinesy. Také obrazy 37., 39. a 39a představují jistě metakinesy. Sorosporangia obrazu 36. obsahují bezpochyby základy jaderné přímo po metakinesi, tedy stadium rovné anafáse. Všecky tyto mitosy vyznačují se nepřítomností karyosomu.
XXXV. ﻿14
Nepodařil) se mi stamviti počet chromosomů ve figurách dělících, což je při nepatrném rozměru jieh pochopitelné. Nemohu proto také ničeho říci o redukci, po případě o rodozměně u Anisomyxa Plantaginis. Přece však je důležito vytknouti, že jaderná dělení během vegetativní periody vzrůstu para šita podstatně se liší od dělení během rozplozovací periody, jak se nám objevují v sorcsporangiích.
4. O sorosporangiích. Sorosporangia Anisomyxy mají pro nás svrchovanou důležitost, neboť zdají se mi by či rozhodujícími pro názor náš na. systematické postavení tohoto rodu, po případě i všech Plasmodiophoraceí. Bylo již vytčeno, že jsou zprvu jedno jaderná, ať při tom jde o veliká či malá sorosporongia (obr. 31., 33.). V obrazu 33. znázorněna je skupina so-rosporangií, která obsahuje sorosporangia jednojaderná a dvoujaderná, ale také sorosporangia chovající dvě nebo čtyři dělící figury. Na tomto příkladu lze viděti, že se nevyvíjejí všecka sorosporangia stejnoměrné, což se však dá stanoviti teprve po rozrýhování plasmatického těla. Dříve se všecky pochody jaderné daly v celém těle parasita současně.
Nejmenší sorosporangia obsahují na konec jen čtyři zoospory. Průměr jedno jaderných malých sorosporangií obnášel ve stadiu jednojaderném 5,8 x 58 až 5,8 x 7,2 [z. Ve stadiu, kdy chovala čtyři zoospory, měřila po-podobná sorosporangia 4,5 X 7,5, 6x8,5, 7,5x7,5, 7,5 x 8,2 [/.. Je proto možno, že během vývoje zoo:-pór sporangia poněkud vzrostla. Ve větších sorosporangiích vzniká více zoospor, proto je tam též více dělení jaderných. Pozorujeme v nich 2, 4, 8, 16 jader a myslím, že počet jich může stoupnout někdy i na 32. Zprvu jsou rádra dosti veliká, později jsou menší. To vy-plýpá dobře ze srovnání obrazů 23., 27., 28., 36.
Také větší sorosporangia během vývoje svého bezpochyby rostou.. Měřil jsem na příklad tyto průměry: 4,5 x 4,8, 4,8 x 4,8 [i, 4,5 x 6, 5,2 x 5,6, 52 x 6. Sorosporangia jednojaderná: 6,7 x 6 [z.
Sorosporangia čtyř jaderná: 3 X 4,5, 6x6,7, 7,5 x 7,5 JÁ.
Sorosporangia osm i více jader chovající, 3 X 4,5, 6x6, 9 x 10,5, 10,5 x 10,5.
Sorosporangia chovající 11 i více dělících figur: 6x6, 6x9, 9x9 [/,..
Z těchto a podobných měření vyplývá, že sorosporangia více jader a zoospor chovající jsou v celku větší, než sorosporangia jednojaderná. Při variabilitě velikosti sorosporangií nelze však bezpečně vzrůst sorosporangií dokázati.
Některá pozorování svědčí pro názor, že se plasmatický obsah sorosporangií nerozpadá najednou, simultáně v zoospory. Soudím tak proto,, poněvadž nezřídka jsem nalezl v jednom sorosporangiu nestejně velké partie plasmatické, dále jsem též nalezl skupiny sorosporangií, v nichž některá sporangia obsahovala větší, jiná menší (obr. 30.) partie plasmatické. Obyčejně však rozpadá se plasma jednoho sporangia ve stejně velké partie, z nichž vznikají zoospory.
XXXV.
, ﻿15
Bylo by velmi důležito, kdyby se podařilo pozorovati vyrejdění zoospor ze sorosporangií a měřiti zoospory živé. 2/dálo se mi totiž, že vytvořuje Anisomyxa dvojí, nestejně velké zoospory. Ježto jsem však in vivo zoospor nepozoroval, nemohu domněnku svoji dále rozváděti. Obr. 19., 25., 26 , 29. znázorňují sorosporangia, o nichž bychom mohli míti za to, že obsahují větší zoospory, obr. 34. znázorňuje sorosporangium s menšími zoosporami a některé z nich již volné leží v hostitelské buňce.
Ještě jednoho pozorovaného zjevu budiž tu zmíněno. Kořeny odňaté v zimě rostlinám ve skleníku pěstovaným obsahovaly sem tam sory, které sestávaly většinou z nestejně velkých, již prázdných sorosporangií (obr. 20.—22.). V některých však nalézala se volně ležící velká buňka zřejmou blanou opatřená a velké olejové těleso chovající. Také viděl jsem sporangia, v nichž vedle této velké buňky jedna nebo dvě malé buňky ležely (obr. 22.). Zdá se, že to jsou zoospory, které ze sporangia nevyrejdily a změnily se v jakési trvalé výtrusy.
Třeba nyní ještě říci několik slov o významu sorosporangií vzhledem k novějším pracím o Plasmodiophoraceích. Musím zde do jisté míry opakovati to, co jsem řekl u příležitosti popisu druhu Sorolpidium Betae. U rodů Sorosphaera, Tetramyxa a Ligniera rozpadá se plasmatické tělo (schizont) nejprve v jedno jaderné sporonty (amoebulae), ty pak každý ve čtyři spory (Maire a Tison 1911). Tak vznikají jednojaderné výtrusy, jejichž osud bohužel není znám. Z počátku jsem se domníval, že sorosporangia Anisomyxy jsou homologická se sporonty rodů Soro-sphaery, Ligniery a Tetramyxy, že se však od nich liší tím, že nedávají původ čtyřem sporám, nýbrž neurčitému počtu zoospor. Ale viděli jsme, že počet zoospor je velmi rozmanitý, kdežto ze sporontů vznikají vždy jen čtyři spory a proto nemohu homologii mezi sorosporangiemi a sporonty přijmouti. Za to lze je zajisté srovnati se sorosporangiemi u Sorolpidium Betae, které tolikéž ve svém nitru několik zoospor vyvíjejí. O poměrech tohoto druhu budu moci v brzku podati podrobnější zprávy na základě nového, bohatého materiálu.
Bohužel není známo klíčeni výtrusů u rodů Sorosphaera, Ligniera a Tetramyxa, proto nemůžeme prozatím nic bezpečného říci o homologii sorosporangií se sporami těchto rodů. Ale přece považuji za vysoce pravdě-podobno, že sorosporangia se sporami jmenovaných rodů jsou homologická a že také rod Plasmodiophora sem náleží se svými sporami, kteréž nejsou vždy stejné velikosti. Ovšem jeho spory zpravidla jsou monozoo-sporické, sorosporangia rodu Rhizomyxa a Anisomyxa jsou vždy polyzoo-sporické. Poněvadž rod Anisomyxa vytvořuje sorosporangia velmi různé velikosti, možno jej považovati za zvláště jednoduchý a primitivní, k němuž se systematicky řadí ostatní rody jako dokonalejší, ježto vytvářejí sorosporangia stejné velikosti.
XXXV. ﻿T

16
LITERATURA.
(Většina prací citována je v mém prvním příspěvku (Němec 1911), na nějž tímto odkazuji.)
Němec, B., 1911. Příspěvky k poznání nižších hub. I. Rozpravy České Akademie.
O s b o r n, T. G. B. 1911, Spongospoia subterranea (Wallroth) Johnson. Ann. of Bot. V. XXV.
Schwarz, J. 1911. Th3 life-history and Cytology of Sorosphaera Graminis. Ann. of Bot. V. XXV.
VÝKLAD TABULKY.
Všecky obrazy, vyjma obr. 40., vztahují se na Anisomyxa Plantaginis n. g. n. sp. obr. l—-l a 19—39 kresleny při zvětšení Zeiss apochr. 2 mm, k. okul. 6, obr. 8—17, 39b při Apochr. 2 mm, k. okul. 8, obr. 18 a 40 při Reichertově objektivu 8a, k. ok. 6.
Obr.  1.   Cizopasník se dvěma dělícími figurami (křížkové figury).
Obr. 2.   Cizopasník se dvěma klidnými jádry.
Obr. 3.   Cizopasník se čtyřmi jádry,   z nichž každé má dvě paprsčité záře.
Obr. 4.   Cizopasník s osmi jádry, z nichž jen šest je zastiženo na řezu.
Obr. 5. Cizopasník s větším počtem jader, jež se právě byla rozdělila Mnohá jádra párovitě sdružena.
Obr. 6. Část staršího cizopasníka. Na jádrech zřetelné centrosomy.
Obr. 7. Stadium předcházející reproduktivnímu dělení. Jádra chovají jen zcela malá jadérka, cytoplasma silně zbarvena.
Obr. 8—12, 16, 17. Vegetativní jaderná dělení, 8, 9 aequatoriální desky, 10—12 metakinesa, 11 tatáž s hora viděna.
Obr. 13—14a. Příprava k reproduktivnímu dělení, v jádrech objevují se struktury synapsi podobné.
Obr. 15,  15a. Metakinesis reproduktivních dělení.
Obr.  18. Buňka se sorem sestávajícím z malých sorosporangií.
Obr.  19. Sporangiosori se základy zoospor.
Obr. 20—22. Buňky se sory, jichž sporangia většinou jsou velká a poměrně malá. V některých sporangiích po jednom cystám podobném útvaru, mimo sporangia kulatí jednojaderní parasiti.
Obr. 23, 23a. Sporangiosorus s vícejadernými sporangii. Jádro hostitelské buňky přiléhá k soru.
Obr. 24, 27, 28. Sorus s vyprázdněnými a mnoho jadernými sporangii.
Obr. 25, 26, 29—30. Sporangia s rozrýhovaným obsahem, příprava k vytvoření zoospor.
Obr. 28a. Jednojaderná a dvoujaderná sorosporangia.
Obr. 31, 35. Jednojaderná sorosporangia.
Obr. 32—33, 36, 37, 39, 39a. Sorosporangia s dělícími figurami, jež mají charakter reproduktivních dělení.
Obr. 38. Buňka se sorosporangiemi cystám podobnými.
Obr. 39b. Různá stadia jaderného dělení v sorosporangiích.
Obr. 40. Dvoustěnná cysta z rhizodermis kořenů Plantago lanceolata. Náleží neznámé Chytridiacei.
XXXV. ﻿B Némec Příspěvky k poznaní nižších hub.
Tab.
. •  ''
,                           _        ř         ».-v                                           '     tv« ,
'        (+»-           ft.
'í      '  •    -
- ;; wu
UŇW -TVív-v-v -•-'-• - .->' fe^-:.-'-  '      '
. •.    /'J.^'
4.
10           11
12
O O
fc     :«flg;.;; -í^i •
<Í
15.
i«.
17

15 a.
•JO.
Rozpravy ll.tr České Akadcmie,roč.1912 číslo 35 ﻿* ﻿J
B Mémec Příspěvky k poznaní nižších hub. V
Tab.n
2,'in
•S'  ' -.   i •
-'        ,         L         '      '•       *             l      .-
'    .   J        V-   '       '.   '        '         '
.""         •,
* ,    '     .  •     l    •
•'   l ; •
íOu 'f*
31

35.
36.

;; S
30 i>

38.
Rozpravy ll.tr. České Akademie.roč.1912 čísío 35
_ ﻿ftl"
