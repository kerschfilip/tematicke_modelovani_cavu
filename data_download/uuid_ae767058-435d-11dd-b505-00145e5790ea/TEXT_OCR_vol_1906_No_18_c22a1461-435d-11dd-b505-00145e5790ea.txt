"","x"
"1"," ﻿ROČNÍK XV.
TŘÍDA II.
ČÍSLO 18.
Indukce dorsiventrality u mechů, u.
Napsal BOHUMIL NĚMEC.
(Práce z ústavu pro fysiologii rostlin c. k. české university.) Předloženo  dne   18.   května   1906.
V roce 1904 uveřejnil jsem v Rozpravách České Akademie předběžnou zprávu o faktorech, kterými je indukována některým mechům dorsiventralita. Objevilo se, že rozhodujícím faktorem je světlo, a mohu na základě velmi četných, a již po několik let bez přerušení prováděných pokusů tvrditi, že se mi ani pro jeden případ nepodařilo pokusně zjistiti, že by snad tíže dorsiventralitu dovedla indukovati, anebo aspoň vedle faktorů jiných podstatně spolupůsobila. To se ostatně shoduje také se zkušenostmi získanými pro rostliny cévnaté, u nichž jen výjimečně a ve vzácných případech tíže dorsiventralitu morfologickou způsobuje. Vždyť v nejnovější době Frankem kdysi stanovený případ indukce dorsiventrality větévek postranních u jedlí vlivem tíže stal se pochybným, a s největší pravděpodobností můžeme tvrditi, že se také zde jedná o účinek světla. Nicméně je možno, že fysiologická dorsiventralita některým orgánům radiálním je indukována tíží. Připomínám ku příkladu Czapekovy pokusy o vlivu tíže na dorsiventralitu plazivých výběžků u Rubusů. Ale případy bezpečně zjištěného vlivu tíže na dorsiventralitu fysiologickou ukazují že se jedná o indukci stavu labilního
V tomto sdělení podám zprávy o výsledku pokusů týkajících se dorsiventrality rodu Dicranum^ jakož i některých tak zvaných mechů kom-planátních (Plagiothccium^Ncckera,HomaHci). Pokusy ty byly velmi zdlouhavé jak uvěří každý, kdo někdy podobné pokusy vskutku prováděl Výsledky pokusů takových mají ovšem podstatně jiný význam než prostá, třeba
Rozpravy: Tř. II. Č. 18.
XVIII. ﻿autoritativní tvrzení bez pokusného podkladu. Při všech pokusech tkvěla mi na mysli slova Linnéova napsaná již před více než 150 lety, že totiž všecka tvrzení pokusy musí býti dokázána.
I. Dicranum scoparium.1)
Limpricht (1890) uvádí jako rodový znak u Dicranum, že jeho listy jsou většinou srpovitě na jednu stranu zahnuty, a že lodyžka jeho většinou přímo stojí. Pro druh Dicranum scoparium udává, že jeho lodyha stojí přímo, že listy jeho jsou chvostnatě nahloučeny, na vrcholech větévek více srpovitě na jednu stranu zahnuty. Ale dále je podotčeno, že je tento druh velmi proměnlivý a sice ve směru vzrůstu lodyhy, v hustotě listů, v jich velikosti, směru atd. Uvádějí se odrůdy, ku př. jedna s rovně od-stálými listy, jiná s lodyžkami přímo vystupujícími a listy podélně silně srpovitě zahnutými a hustě sestavenými, jiná podobná s listy řídce postavenými a ke špičce vlnitými. Není vyloučeno, že se tu jedná o různé způsoby vzrůstu téhož druhu, způsobené různými zevnějšími podmínkami. To by se dalo vhodnými kulturami bezpečně zjistiti Bohužel nevešly takové kultury u fytografů dosud v oblibu. Mohu na základě svých pokusů tvrditi, že čím jednostranněji rostlinky Dicrana jsou osvětleny a čím jsou statnější, tím že jednostrannost a velikost srpovitého zakřivení listů je nápadnější. Slabá intensita osvětlení podmiňuje řídkou listnatost a slabé zakřivení. V podobném smyslu působí zvýšená vlhkosť vzduchu a vyšší teplota. Osvětlení světlem diffusním způsobuje, že jednostrannost zakřivení listů mizí, anebo aspoň velmi je snižována. Velikost listů závisí na množství vody, které je k vrcholu přiváděno, snad také na množství nerostných, živných látek, jimiž vrcholy jsou opatřovány.
Uvidíme, že srpovitě jednostranné zakřivení listů vlastně je zakřivením positivně heliotropickýrn. Jelikož lodyha sama je morfologicky radiální, a také listy radiálně jsou inserovány, je otázka, zdali vůbec je možno, Dicranum jako dorsiventrální rostlinu označiti. Činím tak k vůli stručnosti, při čemž u rostlin, které na světle rostou, označovati budu onu stranu, na kterou listy srpovitě jsou zahnuty, jako dorsální, stranu opačnou jako ventrální. Ale třeba vytknouti, že tato dorsiventralita vlastně ve dvou různých vlastnostech rostlin pozůstává. Jednak v jednostranně srpovitém zakřiven listů, za druhé však v dorsiventralitě morfologicky radiální osy samotné.
Ve tmě roste Dicranum velmi dobře a vykazuje všecky význačné vlastnosti rostlin etiolovaných vlivem nedostatku světla. Dal jsem na podzim, v zimě i na jaře rostliny, kteréž právě ze přírody byly přineseny, do tmy a všecky rostliny chovaly se stejným způsobem. Podotýkám, že některé
') Za upozornění na tento mech jsem díky zavázán p. Dru G. Tischlerovi z university heidelberské.
XVIII. ﻿rostlinky, ač se jedná o zcela nepatrné procento, ve tmě vůbec nerostou. U ostatních vzpřimuje se již několik dní po přenesení do tmy pozvolna terminální soubor listů. Listy teprve krátce před zastavením svého vzrůstu zakřivují se srpovitě ve smyslu dorsiventrality, ale toto zakřivení nikdy není tak silné jako u lista, které rostou na jednostranném světle.
Na počátku etiolisace nechovají se všecka individua stejně. U některých není pozvolného přechodu mezi částí na světle vyrostlou a částí etiolovanou, což se zvláště jeví v tom, že po normálních, velkých, srpoviíě zahnutých listech ihned následují zcela malé šupinkovité listy. To se jeví u individuí, která již na světle slabě rostla, a nejspíše stadiu odpočinku blízká byla. U jiných rostlin děje se přechod ponenáhlu. Listy ve tmě vyrůstající stávají se stále menšími, ač ještě po dosti dlouhou dobu zřejmě jsou k jedné straně srpovitě zahnuty. Konečně objevují se zcela malé, šupinkovité, k ose přitisklé listy. Také internodia mezi listy ve tmě se zvětšují.
U individuí, která náhle etiolují, hned první listy ve tmě vyrostlé postrádají srpovitého zakřivení. Vrchol etiolovaných takovýchto lodyžek od počátku je radiální. Naproti tomu u rostlin, u nichž normální část lodyhy přechází ponenáhlu do části etiolované, četné listy ve tmě vyrostlé jeví zřejmé zakřivení jednostranné. Pozoroval jsem takovéto zakřivení ještě na etiolovaných rostlinkách 8 mm dlouhých, ačkoli třeba vytknouti, že většinou mnohem dříve počínají se na lodyžce etiolované objevovati listy bez srpovitého zahnutí.
Vrchol etiolovaných částí je slabě žlutozelený. U individuí, která náhle etiolují, je vrchol nápadně bledý. Starší části etiolovaných lodyžek hnědnou. Pokud se rychlosti vzrůstu týče, tedy u rostlin při průměrné teplotě 17 5° C rostoucích, obnášel přírůstek během prvního měsíce pobytu jich ve tmě průměrně 11 mm. Později stávají se přírůstky stále menšími, očividně následkem nedostatku ústrojných živin.
Jak již bylo řečeno, někdy neetiolují všecky rostliny ve tmě. To se zvláště nápadně objevilo v jednom pokuse, kde na počátku ledna 1905 rostliny ze přírody přinesené a v ústavu na jednostranném světle až do 3./3. 1905 pěstované na vlhký písek vodorovné byly položeny a do tmy přeneseny. Přírůstky obnášely dne 1./4. u rostoucích etiolovaných rostlin 10 až 13 mm, při čemž bylo možno pozorovati, že rostl buďto vrchol původní, anebo že v jeho blízkosti vyrostl základ větévky postranní, kdežto vrchol původní nerostl. Vedle toho byla individua, jejichž lodyžky vůbec nerostly. Za to se na nich objevily blízko vrcholu četné poměrně tlusté nerozvětvené rhizoidy, které rostly přesně negativně geotropicky vzhůru, a kteréž dne 1./4. průměrně délky 8 mm dosáhly. Individua, která etiolo-vala, takovýchto rhizoidů netvořila.
Provedl jsem později pokus, kterým jsem se chtěl přesvědčiti, zdali by bylo možno rostliny, jejichž lodyžky ve tmě rostou, zalitím jich vrcholu do sádry přiměti ku vytvoření takových rhizoidů. Lodyžky po l měsíc
l* XVIII. ﻿ve tmě rostoucí byly svými vrcholy zality do sádry. Některé dány na světlo, jiné do tmy. Rostlinky na světle se nalézající vyhánějí po nějaké době základy postranních větévek. Rostliny ve tmě se nalézající nejeví ani po měsíci nějakého vzrůstu. Nestačí tedy prosté mechanické zabránění ve vzrůstu vrcholů, aby vybaven byl vzrůst negativně geotropických rhizoidů. V prvním svém sdělení o indukci dorsiventrality u mechů jsem sdělil, že Fissidens ve tmě velmi snadno tvoří negativně geotropické rhizoidy. Od té doby podařilo se mi ve dvou případech pozorovati u Fissidens etiolisacř ve tmě. Tu se objevilo, že rostliny, které etiolují, netvoří negativně geotropických rhizoidů, tak že můžeme takové rhizoidy považovati u některých mechů za kompensaci etiolovaného vzrůstu lodyžek. Jsou ovšem také mechy, které ve tmě pouze po krátkou dobu rostou, anebo vůbec nerostou a přece netvoří v kompensaci za to negativně geotropických rhizoidů. Hypímm ciipressiforme roste ve tmě zcela nepatrně a po krátkou dobu, aniž jeví zjevů etiolisace, za to vytvořuje po přenesení do tmy velikou hojnost rhizoidů na břišní straně svých částí těsně pod vrcholem se nalézajících, ale rhizoidy ty jsou ageotropické, rostou radiálně cd mateřského orgánu ve všech směrech.
Všecky etiolované lodyžky bez výminky rostly vertikálně vzhůru. Třeba z počátku bylo možno dle srpovitého zakřivení listů souditi na určitý stupeň jich dorsiventrality, přece nutno vytknouti, že se stávají na konec zcela radiálními, a šupinkovité listy jejich jsou stejnoměrně k ose přitiskla.
Je otázka, zdali snad radiální etiolované rostliny ve své reaktivnosti by nejevily nějakou dorsiventralitu. Pokud geotropismu se týče, třeba říci, že se vrcholy etiolovaných rostlin s rychlostí přibližně stejnou vzhůru za-křivují, ať byly položeny rostliny původní stranou břišní dolů, anebo nahoru. Nejsou tedy tyto rostliny ve svém geotropismu dorsiventrální. Uvidíme však, že mohou rostliny takové býti dorsiventrálními ve svém heliotropismu.
Typické rostliny na jednostranném světle rostoucí mají, jak již řečeno, jednostranně srpovitě zahnuté listy. Ale velikost toho zakřivení je velmi proměnlivá, a lze i ve přírodě nalézti rostliny, jejichž listy radiálně odstávají, anebo jen slabounce jsou zakřiveny. (Srovnej Velenovský, Mechy České, str. 117.)
Nebudu zde různé ty stupně dorsiventrality podrobně líčiti. Ve přírodě pozorujeme, že dorsiventralita souvisí zřejmě s poměry osvětlení. Listy jsou zakřiveny vždy v ten směr, odkud rostlina nejsilněji je osvětlena dále lze pozorovati, že čím jednostrannější je osvětlení, tím silněji dorsi-ventraiita je vyznačena. Dicranum ve přírodě obyčejně t. zv. předním světlem je zastiňováno, t. j. světlem přibližně jednostranně šikmo s hora dopadajícím. Dopadá-li na rostliny světlo hoření, ku př. uprostřed vysokého lesa, shledáváme často rostlinky slabě dorsiventrální, anebo zcela radiální. Již velmi nepatrné rozdíly v intensitě osvětlení mohou směr zakřivení listů určovati. Polštář na vodorovné půdě uložený může na různých svých
XVIII. ﻿stranách jeviti rostlinky, jejichž dorsiventralita v různém směru je vyvinuta. Pokusy v ústavu provedenými byla správnost těchto pozorování ve přírodě konaných potvrzena. Pěstujeme-li Dicranum pod skleněnými zvony na jednostranném osvětlení, zakřiví se po nějaké době všecky listy nově vzrůstající ke světlu a to se děje s největší zákonitostí, ať původní dorsiventralita jakkoliv byla orientována. Postavíme-li tedy rostliny vertikálně tak, že původní jich strana břišní je obrácena ke světlu, obrátí se po nějaké době dorsiventralita úplně, takže původní strana hřbetní stane se stranou břišní a opačně. Celý pochod obrácení dorsiventrality trvá ovšem průměrně celý měsíc (při teplotě 17 až 20° C. a při silném osvětlení). Nejprve pozorujeme, že se terminální soubor listů na své basi poněkud ke světlu zakřiví, jeho konec zůstane však zakřiven ve smyslu původní dorsiventrality. Při definitivním prodlužování se nejmladších článků osních oddělují se z terminálního souboru listů listy ve smyslu původní dorsiventrality zakřivené. Pak následují listy, které na svém spodu ve smyslu původní dorsiventrality, na svém konci ve smyslu nového směru osvětlení jsou zakřiveny. Někdy objevují se jakési listy přechodní, vůbec nezakřivené srpovitě a radiálně od osy odstávající. Teprve pak následují listy, které jsou srpovitě ke zdroji světelnému zakřiveny. U různých individuí může celý pochod s různou rychlostí a také s malými odchylkami ve způsobu přeměny dorsiventrality samé probíhati.
Bylo by možno zakřivení listů, jaká pozorujeme při jednostranném osvětlení, vykládati jako jednoduché, positivně heliotropické reakce. Zdá se však, že dvě okolnosti mluví proti tomuto názoru. Předně jsou listy tak silně zakřiveny, že tvoří často polokruh, jich konec je tedy často přes směr světelných paprsků překřiven. Ale celé to zakřivení odehrává se v jedné rovině, a je-li osvětlení vskutku jednostranné, všecky listy zakřiveny jsou v rovinách rovnoběžných, v těchže, v nichž světelné paprsky probíhají. Mohlo by býti ovšem přijímáno, že se tu jedná o prosté překřivení silné heliotropického orgánu, ač tu poněkud nezvykle působí okolnost, že zakřivení přibývá anebo aspoň na stejném stupni se udržuje, dokud list vzrůst svůj nezastaví. Ale z pokusů na klinostatu lze souditi, že helio-tropická indukce u Dicrana velice dlouho vytrvává, a tak možno také dlouhé trvání heliogenního zakřivování u listů pochopiti. Za druhé zdají se mluviti proti tomuto výkladu pokusy na klinostatu a ve tmě.
Na klinostatu s osou svisnou rostliny z jednostranného osvětlení přenesené dlouho mají typické vzezření. Listy nově vzrůstající jsou stejně jednostranně zakřiveny, jako při trvale jednostranném osvětlení. Ale konečně stává se zakřivení listů stále méně význačným, až se stane rostlina radiální. Podobně u rostlin ve tmu z jednostranného osvětlení přenesených, většinou první listy etiolovaného přírůstku jsou ve stejném směru zakřiveny, jako listy za jednostranného osvětlení vyrostší. Ale také zde po nějaké době objevují se listy beze všeho jednostranného zakřivení, a rostlina etiolovaná stává se radiální. Mohlo by býti, že oněm listům, které na
XVIII. ﻿klinostatu, anebo ve tmě vzrostly a jednostranně ve smyslu původní dorsi-ventrality se zakřivily, toto zakřivení indukováno bylo z dorsiventrální osy samotné.
Proti tomu možno předně uvésti, že listy Dicrana jsou schopny samostatné, na dorsiventralitě osy nezávislé reakce heliotropické. Vy-stavíme-li totiž jednostrannému působení světla etiolované rostliny, zakřiví se positivně heliotropicky listy mladších vyrostlých částí, bez ohledu na původní dorsiventralitu. Jsou tedy listy samy s to, heliotropickou reakci vykonati. Okolnost, že na klinostatu i ve tmě lodyžky konečně přece radiálními se stávají, vedla mne k myšlénce, že se zakřivení prvních, na klinostatu nebo ve tmě vyrůstajících listů dá uvésti na indukci heliotropickou ještě při jednostranném osvětlení vykonanou. Myslíme-li si, že jednostranné osvětlení indukuje heliotropické podráždění již nejmladším, právě založeným listům, a že dozvuk (Nachwirkung) toho podráždění velmi dlouho vytrvá, pak snadno vyložíme si chování se rostlin na klinostatu nebo ve tmě. Zakřiví se tu totiž všecky ony listy, které byly založeny již za působení jednostranného osvětlení. Konečný pupen u Dicrana chová asi 20 až 22 základů listových. U slabších individuí je jich ovšem jen 12 až 15. S těmito čísly souhlasí vskutku přibližně počet listů na klinostatu anebo ve tmě vyrostlých, kteréž srpovitě jednostranně jsou zakřiveny.
Odtud také pochopíme, proč pochod obrácení dorsiventrality trvá tak dlouho Nové podráždění heliotropické musí totiž přemoci původní indukci heliotropickou.
Schopnost k heliotropické orientaci listů závisí však také na zevních podmínkách, kterým je rostlina vystavena. Tak u rostlin ve velmi vlhké atmosféře pěstovaných pozvolna ubývá listům schopnosti přesně heliotropicky se orientovati a pěstujeme-li rostliny ve vlhku po několik měsíců, dosáhneme skoro tak radiálních rostlin, jako asi po l měsíci na klinostatu se svisnou osou.
Světlo však nejenom orientuje listy, ono také činí lodyžky samotné fysiologicky dorsiventrálními. Položíme-li rostliny na jednostranném světle rostoucí vodorovně do tmy, a sice tak, že u některých je strana hřbetní obrácena nahoru, u jiných však dolů, pozorujeme, že zřejmě silněji reagují ty rostliny, jež břišní stranou vzhůru byly položeny. Také při heliotropické reakci rostlin lze pozorovati dorsiventralitu a sice nejlépe u rostlin, které po krátkou dobu byly etiolovány. Vystavíme-li rostliny takové jednostrannému osvětlení, a sice tak, že lodyžky stojí vertikálně, a u jedněch osvětlena je původní strana břišní, u druhých strana hřbetní, zakřiví se positivně heliotropicky nejprve tyto poslední rostlinky.
S fysiologickou dorsiventralitou Dicrana souvisí také okolnost, že rostliny vertikálně postavené a jednostranně laterálně (z pravé anebo levé strany) osvětlené, slabé positivně heliotropické zakřivení jeví.
Etiolované rostliny po delší době (as po 45 dnech) ztrácejí svou fysiologickou dorsiventralitu, a jsou pak morfologicky i fysiologicky radiální.
XVIII.
 ﻿Přeneseny na jednostranné osvětlení stanou se po nějaké době (as po 45 až 60 dnech) opět dorsiventrálními. Pokud etiolované rostliny jsou fysio-logicky dorsiventrální, snadněji jim lze indukovati dorsiventralitu ve smyslu dorsiventrality původní, než ve směru jiném. Rostliny etiolované a na světlo na klinostat s osou vertikální přenesené zachovávají trvale svou radialitu. První listy jejich na světle na klinostatu vyrostlé jsou velmi silně epinasticky zakřiveny U dalších listů je epinastie mnohem slabší.
U četných etiolovaných a na světlo přenesených rostlin pozoroval jsem zvláštní zjev, že totiž na etiolovaných částech počaly postranní pupeny silně růsti. U některých lodyžek počalo až pět postranních pupenů vyrůstati. Nejsilněji rostly pupeny nejdolejší. A to se dalo též i u lodyžek, jejichž vrchol rostl docela normálně a silně. Tyto postranní větévky při jednostranném osvětlení jeví mnohem dříve dorsiventralitu, než přírůstky lodyžního vrcholu samého. Pozoruhodné je, že také na klinostatu tyto postranní větévky záhy se objevily zřejmě dorsiventrálními. Listy jejich byly zcela typicky jednostranně srpovitě zahnuty. Zde se očividně jedná o následek pravidelně se opakujícího zastínění postranního pupenu mateřskou lodyžkou. Postavíme-li k nějaké radiální rostlince těsně svismo nějakou neprůhlednou hůlku a necháme rostlinku i s hůlkou otáčeti se na klinostatu s osou vertikální, stane se rostlinka po nějaké době dorsiventrální a sice tak, že k hůlce obrácena je břišní strana rostlinky té.
Ve slabém světle, ale také u rostlin slabých na světle dosti silném pozorujeme, že se lodyžky stávají positivně heliotropickými. Je to zjev pro mechy i pro jiné rostliny již často stanovený, že se vlivem intensity osvětlení mění způsob reakce heliotropické a Oltmanns na něm vybudoval svou theorii o vlivu intensity světelné na heliotropismus. Moje pozorování ukazují, že o způsobu reakce rozhoduje nejen intensita světla, nýbrž také fysiologický celkový stav rostliny. Slabě živené rostliny jsou positivně heliotropické za téhož osvětlení, při němž individua statná, dobře živená, ani stopy positivního heliotropismu nejeví.
II. Leucobryum a některé mechy komplanátní.
Na některých lokalitách pozoroval jsem ve přírodě na mechu Leuco-brynin album podobné jednostranné zakřivení listů, jaké polštáře mechu Dicranum scoparium jeví. Poněvadž nebylo možno bez pokusů říci, čím zakřivení listů zde bylo způsobeno, vzal jsem Leucobryum do kultury. Roste pod skleněnými zvony v ústavu velice dobře, ještě lépe daří se mu ve studeném sklenníku. Při jednostranném trvalém osvětlení záhy se nově vyrostlé listy staví v určitou polohu oproti světlu a sice, jak snadno se lze přesvědčiti, staví se přibližně kolmo na směr nejsilnějšího světla sluneč-
XVIII. ﻿ního, při čemž však nejde přesně o to, aby právě hoření strana listu na světlo přišla. Většinou svírají listy se směrem světelných nejsilnějších paprsků úhel as 70°, můžeme je tedy označiti za positivně klinoheliotropické, při čemž je možno, že v atmosféře poměrně sušší by se poněkud jinak chovaly, že by zde totiž byly diaheliotropické.
Poněvadž se jedná o plagioheliotropismus, je pochopitelno, že některé listy zakřiví se slabě dolů, jiné zpět, od světla (po případě na stranu, ač vzácně). V obou případech zaujmou listy přibližně transversálně helio-tropickou polohu. Ale heliotropismus listů u Lcucobrya je dosti nedokonalý. Ve tmě nejeví listy pražádných pohybů světlem indukovaných, jaké jsme u Dicrana pozorovali.
Plagiothecium silvaticum je mech nápadně komplanátní, t. j. jeho listy jsou v jednu plochu rozloženy, jejíž jedna strana obrácena je ke světlu, druhá od světla. Ve přírodě roste typicky diaheliotropicky, následkem toho často je k substrátu přitiskly.
Na silném jednostranném světle a ve vzduchu ne úplně parami vodními nasyceném chová se diaheliotropicky, při čemž z většiny poloh zakřivením i torsí vrací se do polohy klidu. V některých případech dosahují lodyhy polohy té nedokonale. To ku př. tenkráte, kdy musí dlouho se zakřivovati. Tak když dáme lodyžky v polohu vertikální vrcholem dolů a břišní strana je ke světlu obrácena, zakřivuje se lodyžka ke světlu a vzhůru, ale obyčejně dosahuje pouze polohy vodorovné nebo slabě šikmé, při čemž dorsiventralita její stává se stále méně zřetelnou. V této poloze roste rostlinka po nějakou dobu dále, při čemž může se státi zcela radiální. Tyto případy »únavy« během reakce, kteráž v podstatě je pravděpodobně spojena se změnou polohy klidu, jsou velmi rozšířeny u rostlin dorsi-ventrálních anebo vůbec plagiotropních. Mastigobryiim írilobaíwn, Lopho-colea bidentata podobné nedokonalé reakce (z poloh vertikálních, hřbetní stranou ke světlu a vrcholem od světla) jeví. Podobně nedokonalé reakce také postranní kořeny vykazují, jak již ze Sachsových a nověji ze Schoberových prací vysvítá. Ale i orthotropní kořeny hlavní, musí-li vykonati dlouhé zakřivení, aby opět stabilní polohy klidu dosáhly, obyčejně jeví reakci nedokonalou, t. j. nezakřiví se až do vertikální polohy vrcholem dolů, nýbrž šikmo dolů rostou, jak již Sachs pozoroval a jak já podrobněji jsem vyložil. Dle jedné poznámky Pfefferovy by se mohlo zdáti, že nedokonalá reakce je následkem nedostatku vody v kořenu ve vzduchu rostoucím, ale proti tomu svědčí již S ač li sův údaj, »že se zcela tak jako ve vzduchu chovají též kořeny ve vodě rostoucí« (opakoval jsem pokus ten na adventivních kořenech u Roripa amphibid). Shledal jsem dále, že též kořeny inversně (vrcholem vzhůru) v pilinách vlhkých a kyprých postavené nedosahují vertikály. Myslím, že tu máme velmi pozoruhodné případy přesunutí kvality nějakého tropismu, kteréž zevně dělá dojem nějaké únavy, ač v podstatě o něco jiného se jedná.
XVIII. ﻿Pozoruhodno je, že se lodyžky Plagiothecia, jež dosáhly vodorovné polohy a skoro radiálními se staly, po nějaké době stanou opět kom-planatními a slabě dolů se zakřiví, načež šikmo dolů rostou, orientovány jsouce kolmo na světelné paprsky.
Lodyžky Plagiothecia jsou též geotropické a sice jsou na světle pravděpodobně negativně klinotropické. Geotropická reakce často pracuje proti heliotropické a způsobuje, že rostlina nedosahuje přímo a na nejkratší cestě polohy diaheliotropické. Tak položíme-li rostlinky vodorovně hřbetní stranou vzhůru a vrcholem ke světlu, při čemž světlo šikmo shora dopadá, bylo by možno rostlině dosíci nejkratší cestou diaheliotropické polohy tak, že by se zakřivila poněkud dolů. Ale negativní klinogeo-tropismus způsobuje, že se rostlinka zakřivuje vzhůru a že se tím od diaheliotropické polohy vzdaluje. Pak teprve vybavována je torse a zakřivení na stranu a tak po době velmi dlouhé rostlina dosahuje polohy, kde světlo kolmo na hřbetní stranu její dopadá, ano někdy polohy té v pokusech vůbec nebylo dosaženo.
Dorsiventralitu u Plagiothecium silvaticiim podařilo se mi světlem, ale nikoli tíží obrátiti. Snadněji než obrácení dorsiventrality dosáhl jsem přechodu dorsiventrality v radialitu. Při dalším trvání pokusu radiální rostlina stala se opět dorsiventrální a sice dle nových poměrů osvětlení, takže zde prostřednictvím radiálního stadia lze dorsiventralitu obrátiti. Jindy přechází dorsiventrální strana přímo ve ventrální a naopak, ale obrácení dorsiventrality dostavuje se teprve po dlouhé době. Ve tmě roste mech tento velmi dobře a sice nejprve šikmo vzhůru, ale pak v plochém oblouku se zakřivuje vzhůru tak, že dosáhne vertikály. Listy etiolovaných lodyžek jsou malé, šupinkovité a radiálně postavené, po dorsiventralitě není na etiolovaných lodyžkách stopy. Přeneseny na trvale jednostranné světlo, stanou se dorsiventrálními a sice dle nových poměrů osvětlení. Dány na klinostat s vertikální osou, zůstanou radiálními a sice i ty lodyžky, které byly ve tmě zcela nepatrné přírůstky jevily. Ve tmě ovšem nerostou všecky lodyžky a také ty, které rostou, nerostou stejně rychle. Na světlo ze tmy přeneseny, všecky živé lodyžky počnou růsti se značnou intensitou a vedle toho vyrážejí také větévky postranní. Tyto větévky postranní i na klinostatu byly dorsiventrální. Rostou na klinostatu šikmo vzhůru, zachovávajíce svou dorsiventralitu. Radiální lodyžky rostou na klinostatu ortho-tropně vzhůru.
Ve slabém světle stávají se lodyžky mechu tohoto positivně helio-tropickými, jich komplanatnost stává se stále méně význačnou, ač zcela radiálními větévky většinou nejsou.
Mnohem snadněji změniti lze poměry symmetrie u druhu předešlému velmi příbuzného a sice u Plagiothecium Roeseanum. Ve přírodě již nejeví se býti tak komplanatním jako Pí. silvaticum. Větévky jeho jsou spíše
XVIII. ﻿10
válcovité, ale dorsiventralita je velmi zřejmá, ježto jsou listy na hřbetní stranu konvexně vypouklé, konce jich ke straně břišní zakřiveny. Na klinostatu s osou vertikální rostou zprvu šikmo vzhůru, ale poměrně rychle ztrácejí svou dorsiventralitu a stávají se zcela radiálními. Listy pak šikmo vzhůru na lodyžkách odstávají a lodyžky samy rostou vertikálně vzhůru.
Přeneseny na jednostranné světlo jeví se býti tyto radiální rostlinky zprvu positivně heliotropickými, ale časem stanou se opět dorsiventrálními dle nových poměrů osvětlení a spolu positivně klinoheliotropickými. Ve tmě reagují radiální, na klinostatu vypěstované rostlinky jako negativně geotropické orgány.
Ve slabém světle stávají se dorsivcntrální rostliny positivně heliotropickými a snadno nabývají radiality.
Neckera complanata podržela trvale svoji komplanátnost a dorsiventralitu na klinostatu s osou vertikální, ač tu pěstována po několik měsíců. Rostla šikmo vzhůru s dorsální stranou vzhůru obrácenou. Na jednostranném světle dostatečné intensity jeví se diaheliotropickou, při slabším světle positivně klinoheliotropickou. Ve velmi slabém světle jsou lodyžky její positivně heliotropickými a pozvolna nabývají vzezření radiálního, blížíce se svým tvarem t. zv. flagellům. Ale většinou větévky i tu zůstaly komplanátnírni.
Dorsiventralitu lze světlem velmi snadno obrátiti, ač také zde jeví se zprvu torse i zakřivení ve smyslu původní dorsiventrality vybavené. Ve vlhkém vzduchu tvoří lodyžky na straně od světla odvrácené hojnost rhizoidů. Ve tmě v dosavadních pokusech Neckera nerostla.
Homalia trichomanoidcs chová se v celku podobně jako Neckera. S druhem tím (H. t/'.} konal jsem pokusy, abych vyšetřil, zda li by bylo lze Sachsovou méthodou osvětlení se spodu stanoviti u ní geotropismus. Ale její orientační reakce při osvětlení se spodu dala se přibližně s touže rychlostí, jako při osvětlení shora. Buď tedy Homalia geotropickou není anebo je geotropismua její na světle heliotropismem úplně překonáván.
Dorsiventralita Honialie jeví se zřejmě v epinastickém zakřivení listů (t. j. hřbetní strana listů je konvexní). Z různých poloh dovedou lodyžky zakřivením i torsí dostati svou stranu hřbetní na světlo, někdy však během reakce stane se původní strana břišní (byla-li dlouho silně osvětlena) stranou hřbetní, dorsiventralita se tedy obrátí a pak orientuje se lodyžka dle nových poměrů symmetrie svojí. Obyčejně během pochodu obracení se dorsiventrality vytvořují lodyžky velice malé listy, po obrácení však opět listy velikosti normální, ale zůstávají v jednu plochu rozloženy. Ve slabém světle nepodařilo se mi dosíci radiálních rostlinek. Ve tmě (kdež ze přírody přinesené polštáře jsem po 3 měsíce ponechal) nejevily rostlinky většího přírůstku (nejvýše se prodloužily o 0'9 mni) a také neetiolovaly.
XVIII. ﻿11
Anomodon attenuatus jeví dorsiventralitu na jednostranném světle jak v epinastickém zakřivení souboru listů na konci lodyžek nahloučených, tak v epinastickém zakřivení listů na vyrostlých částech lodyžních. Ale v celku není dorsiventralita tato příliš silně vyjádřena. Lodyžky jsou při dostatečně silném světle diaheliotropické, při čemž vždy obracejí svou hřbetní stranu ke světlu, což jim je tím snadnější, ježto lze jednostranným světlem dorsiventralitu snadno obrátiti.
Na klinostatu s vertikální osou rostou rostliny tyto šikmo vzhůru a záhy ztrácejí svoji morfologickou dorsiventralitu, zůstávají však plagio-tropními. Ale i na jednostranném světle déle trvající kulturou v atmosféře vodními parami nasycené stává se dorsiventralita jich slabší, ve světle slabém ztrácí se docela a rostliny stávají se positivně heliotropickými.
Stejně snadno ztrácí a nabývá dorsiventralitu příbuzný rnech Anomodon viticulosus. Dorsiventralita jeho v diffusním světle je ještě slabší než u druhu předešlého, v jednostranném světle snadno ji mech ten získává. Dorsiventralitu lze velmi snadno obrátiti. Vždy se stává osvětlená strana stranou hřbetní. V silném světle jsou rostliny diaheliotropickými anebo slabě positivně klinoheliotropickými. Lodyžky jeví (podobně jako Homalia trichomanoides] velmi silný positivní heliotropismus, je-!i osvětlena jich strana pravá nebo levá, probíhají-li tedy světelné paprsky v rovině dorsi-ventrality (t. j. té, jež dělí lodyžky v část hřbetní a břišní. Tento helio-trcpismus, jejž bychom mohli označiti jako postranní (Flanken-, Kanten-heliotropismus), je u dorsiventrálních mechů značně rozšířen.
Z těchto stručných údajů možno viděti, že dorsiventralita světlem jednou rostlinám indukovaná s různou houževnatostí za změněných poměrů osvětlení se udržuje. Z mechů v tomto sdělení uvedených nejsnadněji lze ji u druhu Anomodon viticulosus obrátiti nebo vůbec změniti; u druhu toho každá — právě nejsilněji osvětlená strana může se státi stranou hřbetní. Nepozoroval jsem tu také žádných reakcí, jež by směřovaly k tomu, aby původní strana hřbetní při změněných podmínkách osvětlení opět na světlo byla uvedena. Ani náběh k takové reakci nebyl stanoven, jaký lze pozorovati u druhu Anomodon attenuatus. U Neckery a Homalie docílil jsem pouze obrácení dorsiventrality vlivem osvětlení strany břišní, takže strana břišní přeměněna byla ve hřbetní a naopak. Ale při osvětlení strany pravé anebo levé jsou tu snadno vybaveny torse, kteréž přivádějí původní stranu hřbetní na světlo. U Neckery nepodařilo se mi docíliti přesné radiality ani změny strany pravé nebo levé ve stranu hřbetní nebo břišní.
Za podobných poměrů (dostatečně dlouhé osvětlení strany břišní) podařilo se mi obrátiti dorsiventralitu u druhu Plagiothecium silvaficum\ Radiálním učiněn tento mech na klinostatu s vertikální osou, když byt před tím etioloval. Velmi příbuzný druh Pí. Roeseanum mnohem snadněji
XVIII. ﻿12
stává se radiálním a také jeho dorsiventralita se snadněji vlivem osvětlení přemění.
Pokud faktorů se týče, jimiž směr vzrůstu jmenovaných mechů je určen, možno rozděliti druhy ty ve dvě skupiny. Do první náleží druhy, u nichž na světle není možno dokázati geotropismus. Sem náleží Homalia a Anomodon úiticitlosus. Reagují na světlo stejně rychle, ať se spodu či shora jsou osvětleny. Jsou při dostatečně silném osvětlení diaheliotropickými, při slabšíqí osvětlení stávají se značně klinoheliotropickými, při čemž však vždy ob/žTcejí hřbetní svoji stranu ke světlu. Do druhé skupiny náleží druhy geotropické. Na světle jsou zajisté negativně klinogeotropickými, ježto i ve tmě zprvu šikmo vzhůru rostou. Příkladem jsou oba zkoumané druhy rodu Plagiothecium. Geotropismus jich brání jim často přímo a nejkratší cestou zaujmouti polohu diaheliotropickou, zvláště kdyby se k dosažení polohy té měly zakřivovati blízko roviny horizontální ve směru ke středu zemskému.
Postaveny vertikálně se hřbetní stranou ke světlu obrácenou, snadno a rychle vykonají slabé zakřivení zpět, které je ihned uvádí do polohy diaheliotropické. Ta rychlost reakce, při níž vlastně rostlina zakřivuje se ve směru ke středu zemskému, mluví ve prospěch názoru, že rostliny ty jsou negativně klinogeotropické.
S dosažením morfologické radiality je spojen často též fysiologický orthotropismus, jak nejlépe u Pí. Rocseanum lze pozorovati. Ale že tomu nutně tak nemusí býti, ukazuje druh Anomodon attenuatiis, jenž snadno se stane radiálním, ale při tom zůstává plagiotropním.
Mnohé druhy ukazují silný positivní laterální heliotropismus. Jím je způsobeno, že ku př. u druhů Anomodon viticulosus a Homalia trichomanoides* jsou-li šikmo nebo příčně v horizontální rovině ke směru nejsilnějších paprsků světelných položeny, objeví se nejprve zakřivení positivně helio-tropická a teprve pak diaheliotropická.
V některých případech dosahují mechy dorsiventrální (a to platí též pro četné jatrovky, zvláště pro druhy listnaté) polohy diaheliotropické velmi nedokonalé a sice hlavně tenkráte, mají-li vykonati dlouhé zakřivení aby v polohu tu uvedeny byly. Je to zjev analogický onomu, jejž Sachs objevil u kořenů positivně heliotropických a inversně postavených. Je možno, že se zmenšováním se úhlu, jejž svírá orgán s orientujícím faktorem, zmenšuje se též velikost podráždění a že dříve, než dosáhne orgán polohy diaheliotropické, klesne podráždění tak, že n< může již další zakřivování vybaviti. U listnatých mechů jatrovkovitých 'eckdy zdá se býti zastavení pohybu lodyžek v korrelaci s postavením listů, zda-li však závisí tu postavení listů na poloze osy či naopak, nemohl jsem dosud rozhodnouti.
XVIII
_"
