"","x"
"1"," ﻿ROČNÍK XVI.
TŘÍDA II.
ČÍSLO 11.
Význam a stanovení bakteria coli ve vodě a nová modifikace methody Eijkmanovy.
Napsal
Dr. Jaromír Bulíř.
assistent-chemik ústavu. (Z c. k. hygienického ústavu prof. Dr. Gustava Kabrhela.)
(Předloženo  dne 18. ledna  1907.)
Vnikání součástí fekaliových zejména i mikrobů v nich obsažených do vod spodních několikerou může míti příčinu; stává se tak v místech, kde ve vrstvách půdových trhliny se vyskytují, kterými pak shromaždiště hmot výkalových direktně s vodou spodní komunikují, nebo při vrstvách stejnorodých (náplavech a p.) může se tak státi tam, kde filtrační effekt vrstev místa nečistá (žumpy, kanály a p.) od vody spodní oddělujících, je nedostatečný. Konečně při špatném opatření (obezdění a upravení okolí) studny nebo při chybném zachycení pramene jest znečištění vody přímo z povrchu možné.
Nebezpečí, které hrozí těm, kteří vody výkaly znečištěné požívají, pochopíme, uvážíme-li, že fekalie obsahovati mohou mikroby pathogenní, které pak též do vody přecházejí a jsou s to při požití takové vody způsobiti onemocnění, ba epidemii, jak tomu je při tyfu, choleře, dysenterii, atd. Není tedy divu, že usilovně hledána byla methoda, kterou by se znečištění toto zjistiti dalo.
Původně se myslilo, že methody chemické postačí ku stanovení takového znečištění, že podle určení amoniaku, kyseliny dusíkové a organických látek, po případě chloru a kyseliny dusičné, nezávadnost nebo škodlivost té které vody dá se určiti. Brzy však ukázalo se, že tato stanovení sama o sobe nepostačují, ba že i v některých případech klamou. Třeba že nalezení většího množství amoniaku, kyš. dusíkové a látek organických ve vodách spodních vzbuzuje v nás jisté podezření na znečištění výkaly, není toto tím naprosto dokázáno, neboť jsou známy případy, že původ těchto součástí vody zjistiti se dal v organických látkách rostlinných. Naopak nenalezení těchto podezřelých součástí není nikterak
Rozpravy: THd* II   Roí.XVI. Č, 11.
XI. ﻿zárukou, že by zkoušená voda výkaly nebyla znečištěna; jsou známy případy, jak prof. K a b r h e lJ) ukázal, kde bakteriologická analysa a místní ohledání jasně znečištění fekaliemi dokazují, kdežto methody chemické na tuto závadu neupozorňují.
I obrácen tedy zřetel k methodám bakteriologickým a navrženo bakterium coli communae, Escherich, pravidelný to obyvatel střevního obsahu lidí i zvířat jako indikátor vnikání fekalií do vody. Návrh tento nalezl ihned dosti přívrženců, ale i odpůrců, kteří b. coli za mikroorganismus ubiquitní (všude přítomný) prohlašovali, který lze ve vzduchu, v půdě, ve vodě vždy nalézti ať je výkaly znečištěna nebo ne.
Tak na př. Kruše2) staví se proti autorům, kteří nález b. coli ve vodě jako důkaz fekálního znečištění považují, aniž isolovaný mikroorganismus všemi prostředky dosti komplikované diagnostiky zkouší; ač ihned připojuje, že bohužel není ještě jasno, čemu vlastně jméno ,,b. coli"" přísluší a míní, že nejedná se zde o určitý druh, nýbrž spíše o celý rod, jehož některé členy lze všude nalézti (ve vodě, vzduchu, půdě, atd.). Stejně Lehmann3) varuje z nálezu bakteria podobného b. coli souditi na fekální znečištění zkoušené vody.
Jakýkoli význam odpírá Gártner4) bakteriu coli pro posuzování vod, ve kterých bylo nalezeno, a praví, že b. coli všude lze nalézti a že i ve vodě, pokud není mikrobů prostá, lze je v jednotlivých exemplářích nalézti. Podobně Weissenfeld5) praví, že z každé vody lze b. c. vypěstovati, vezme-li se do práce dostatečné množství. Za b. coli považuje každý prostředně velký bacillus s větším neb menším pohybem, který na gelatině roste v podobě vinného listu a v cukrovém agaru plyn tvoří a dle Grama se nebarví.
Jistý význam jako indikátoru fekálního znečištění přisuzují b. coli někteří autoři; kladou však hlavní váhu na množství nalezeného bakteria. Tak ku př. P a p a s o t i r i u 6) shrnuje výsledky prací W e i n e n-felda a H. Chicka i svých vlastních, praví, že přítomnost skrovného množství b. coli ve vodě postrádá veškeré diagnostické důležitosti; přítomnost mnoha individuí b. coli ve vodě čerstvě načerpané, může vzbuditi podezření na fekální znečištění. Rovněž Freudenreich7) zastává tento názor a praví, že nepřítomnost bakteria coli jest vlastností velmi dobré vody pitné, velké množství lze ho nalézti jen ve vodách špatných, kdežto malé množství nedokazuje nepotřebnost zkoušené vody, vyhovuje-li jinak se stanoviska chemického a bakteriologického.
K zcela jiným, ba některým z předešlých udání přímo odporujícím výsledkům, přišli jiní autoři. Tak Schardinger6) nalezl, že b. coli není všude tak rozšířeno jak někteří tvrdí, neboť při mnoha stech analysách vod nalezl je jen pětkrát. Petruschky a Pusch9) shrnují výsledky svých pokusů v následujících faktech:
1. Všudy přítomnost (ubiquita) b. coli nebyla naprosto dokázána.
XI. ﻿2.  V některých čistých vodách studničných nebylo b. coli ani v 3/4 litru nalezeno, v málo znečištěných ani ve 100, 10, po případě  v l cm3.
3.  V silně znečištěných  vodách zejména říčních  bylo b.  coli vždy nalezeno.
Od podezřelých kolonií vyžadují, aby za b. coli prohlášeny býti mohly, aby měly karasteristický vzrůst na gelatině, tvořily plyn a kyselinu v půdách cukerných a dle Grama se nebarvily.
Také Meusburger a Rambousek10) považují nález b. coli ve vodě za důkaz znečištění vody této fekaliemi. Hirschbruch a S c h w e r n) zabývajíce se pokusy s bakterien typhi, při zkoušení vody často nalezli v b. coli známku znečištění této a považují coli diagnosu při posuzování vod pitných za skoro stejně důležitou jako nález b. tyfového.
Aby se přesvědčil, je-li správné tvrzení, že b. coli je ubiquitní anebo že nález jeho dokazuje znečištění obsahem střevním, podnikl C h i c k (referováno Fránklem12) řadu pokusů. Pátral totiž po b. coli ve vzduchu, v hnojené ornici, v prachu silničním, ve smetí atd. Výsledky jsou velmi zajímavé. Ve vzduchu nalezen b. coli jen jednou; ale i v ostatních jmenovaných materialiích nenalezen tak často, jak se dalo očekávati, ano i v prachu silničním a ornici scházel často, což se velikou citlivostí b. coli vůči suchu a světlu slunečnímu vysvětluje, z čehož se vyvoditi dá, že přítomnost b. coli ve jmenovaných materiálech lze považovati za důkaz, že před nedávném fekaliemi byly znečištěny.
Podobná myšlenka, zjistiti rozšíření b. coli ve vodách, vedla K a i-sera13) k jeho rozsáhlým pokusům, jimiž dokázal, že tvrzení, že b. coli ve vodách studničních, všeobecně je rozšířeno, je nesprávné.
Ze lze b. coli výhodně ku kontrole pískových filtrů použíti, dokazují Clark a M'Gage14) takto: V americkém městě Lawrence, které je zásobováno vodou z řeky Marrimack pískovými filtry čištěnou, stal se po správce jeden z těchto filtrů netěsným a ve vodě jím procházející dalo se b. coli dokázati. Zároveň vypukla ve městě epidemie tyfová, která po 3 měsících opět ustala v době, kdy v l cm3 vody filtrované již se b. coli dokázati nedalo.
Eijkman,15) používaje své nové methody,*) zkoušel vody, jichž původ a jakost se stanoviska bakteriologického i chemického mu známa byla, o nichž věděl, zda fekaliemi znečištěny jsou čili nic. Tu shledal, že při vodách nezávadných, ač zkoušky s nimi v různých dobách ročních opakoval, nikdy, reakci v jeho methodě používané, nepostřehl. Na druhé straně při vodách u otevřených toků (z řek poblíže obydlených míst) při použití 0'2 až 5 cm3, dále z odpadních vod měst již při použití 0'01 cm3 zjevně přítomnost b. coli se prozrazovala. Podobných výsledků získal
*) O níž bude řeč později.
l*
XI. ﻿C h r i s t i a n,18) jsa veden stejnou myšlenkou a používaje téže methody při vodách berlínských.
V nejnovější době Neumann17) pátral pomocí methody E i j k-m ano vy po b. coli na různých místech hojně lidmi navštěvovaných; ku pr. sedadla a poklopy klosetů, táhla ku spouštění vody, kliky u vrat a dveří, zábradlí, atd. a přichází k tomu výsledku, že b. coli lze nalézti všude tam, kam lidská ruka dosáhne.
Srovnáme-li veškeré tyto výsledky, přicházíme k názoru, že t y-pickému b. coli, o němž se s jistou pravděpodobností souditi dá, že jeho domovem byl obsah střevní, nelze upříti významu jako indikátoru fekálního znečištění. Ovšem nemáme dosud methodu, která by dovolovala určiti, zda nalezený b. coli ze střeva člověka pochází, což dalo by se jen specifickým omnivalentním sérem provésti, leč technika sero-diagnosy opouští nás tu, dovolujíc u b. coli póly valen tni sérum těžko připraviti. Tento nedostatek však přec jen málo význam b. coli oslabuje, neboť, kde lokální poměry připouštějí znečištění fekaliemi zvířete, tam také vnikání lidských výměšků vyloučeno není.
Rozumí se samo sebou, že odborník, jemuž zkoušení vody svěřeno při lokálním šetření a odebrání vzorků tak si musí počínati, aby eventuelní nahodilé znečištění vyloučit dovedl, což ovšem nějakými pravidly neb předpisy určovati se nedá, neboť okolnosti a poměry jsou vždy jiné a zkoušející sám od případu k případu cestu, kterou vyšetřování vésti má, vytknouti si musí. Ve výsledcích takto správně vedeného rozboru (ovšem též bakteriologického a chemického) nalezne pak zkoušející potvrzení názoru, který si o té které vodě při lokálním šetření utvořil.
Vraťme se nyní ještě jednou k různým těm názorům o významu b. coli jako indikátoru fekálního znečištění vod, a položme si otázku: Jaká je příčina těchto rozdílných nálezů a názorů? Jak se zdá, leží příčina toho v tom, že
1.  nebyl nalezený mikrob, který za b. coli byl považován, vždy všemi diagnostickými pomůckami- zkoušen,  zda  veškeré morfologické a biologické vlastnosti typického b. coli má a
2.  že použity byly ku isolaci různé methody, jejichž citlivost je velmi rozdílná,   což tím se ještě komplikuje,   že u každé methody použito jiné množství vody a sice od l cm3 SLZ do l litru.
Pokud se týče důvodu:
1. považujeme dnes za typické b. coli prostředně dlouhou tyčinku s větší neb menší pohyblivostí, mající karakteristický vzrůst na gelatině v koloniích podobných tvarem listu révy vinné, průsvitně namodralých, gelatinu nezkapalňujících. Je to fakultativní anaerob, který na půdách cukr obsahujících, tento zkvašuje, což se tvořením plynu (hlavně CO2) a kyseliny (hlavně mléčné) prozrazuje. Další velmi důležitou vlastností b. coli karakterisující je schopnost redukovati neutrální červeň, jakož i bujný vzrůst na bramboře osobitého zjevu. Co se týče tvoření se indolu
XI. ﻿v bouillonových kulturách a pathogenity vůči zvířatům, není nevyhnutelně nutno, aby každý kmen b. coli vlastnosti tyto měl, neboť je nad vši pochybnost zjištěno, že některé pravé kmeny b. coli jedné i druhé z těchto postrádati mohou.
Co se týče 2. method ku isolaci b. coli z vody skládají se tyto většinou ze dvou operací:
a)   pomnožení (Anreicherung) b. coli ve vodě;
b)  isolace tohoto mikroba na plotnách gelatinových, agarových neb Drigalski-Conradiho a zkoušení tak získaných kolonií diagnostickými pomůckami.
Pomnožování má za úkol vzrůst b. coli podporovati neb aspoň mu nebrániti, ale ostatní mikroby ve vodě obsažené ve vzrůstu obmeziti, čehož dociluje se bud přísadou různých chemikálií, neb dodáním kyselé neb alkalické reakce neb použití vyšší temperatury při pomnožování aneb různé kombinace prostředků právě jmenovaných.
Původní methody pomnožovací platily vlastně b. typhi a byly teprve potom pro b. coli použity.
Chantemesse a Widal18) zjistili, že b. typhi snáší dobře 0'2% fenolu a fakta toho využil T h o i n o t19) ku isolaci mikrobů ty-fcidních z vody. Podobně i P é r é 20) a V i n c e n t21) ku pomnožení b. coli užívají bouillonu s přísadou l—2°/00 fenolu.
Na podobném principu založena jest methoda P a r i e 11 i-h o,22) který vedle přísady fenolu dodává tekutině pomnožovací kyselé reakce kyš. solnou.
Též V e n e m a 23) získává dobrých výsledků použitím obyčejného bouillonu, který nebyl předem neutralisován a jest slabě kyselý organickými kyselinami.
Právě naopak doporučuje B u r r i 21) dodati vodě, v níž b. coli má býti pomnoženo, reakci alkalickou přísadou sody. Mezi methody v kyselém prostředí pracující nutno počítati též methodu L i g n i é r o v u,25) jež používá nálevu senového, který vždy je slabě kyselý, ku pomnožení b. coli ve vodě.
Vlastnosti b. coli růsti při vyšších teplotách využitkovali Vincent a Freudenreich, kteří ku pomnožení upotřebili teplotu 42° C. R o d e t26) použil při isolaci b. typhi z vody teploty 44'5° C, což později pro coli využitkováno. Nejnověji Eijkman založil svoji methodu na čilém se pomnožování b. coli při teplotě 46°.
Odchylná od předešlých jest methoda L e v y-ho a B r u n s e 27) používající ku isolaci b. coli dutinu břišní pokusného zvířete (obyčejně morčete).
Zabýval jsem se dlouhou dobu porovnáváním čtyř ze zde právě jmenovaných method totiž: Pariettiho, L e v y-B r u n s o v o u, L i g-niérovou a Eijkmanovou.
XI. ﻿Při methodě Parietti-ho vezmeme ku každé zkoušce devět zkumavek, z nichž každá obsahuje stejné množství sterilního bouillonu; do 3 přičiníme po 3 kapkách, do tří po 6 kapkách a do 3 po 9 kapkách vodního roztoku, který 5% fenolu a 4% konc. kyš. solné obsahuje; do jedné pak z každé trojice přidáme 4, do druhé 8 a do třetí 12 až 16 kapek zkoušené vody. Je zřejmo, že methoda hledá zkusmo nejpříznivější poměr kyselosti a množství fenolu pro b. coli. Tak upravené zkumavky ponechají se 24—48 hodin v thermostatu při 37° a v případě, že jich obsah se zkalí, lejí se pak plotny a vyrostlé na nich kolonie zkouší se pak v mléce, v agaru s neutrální červení a v cukrové gelatině.
Methoda tato dává celkem výsledky uspokojivé; ale citlivost její je nepatrná, což vysvětliti se dá jednak tím, že vzrůst b. coli se přidáním kyseliny a fenolu zvolní, jednak že do práce bére se malé množství zkoušené vody (0'2 až 0'8cw3). Doba potřebná ku isolaci a vyzkoušení b. coli na všechny reakce je minimálně 3 dni, při použití desek agarových.
Druhá methoda Lev y-B r u n s o v a zakládá se na pomnožení všech mikrobů, které při 37° rostou a to přidáním 1% soli kuchyňské a 1% peptonu ku zkoušené vodě, která se pak v thermostatu při 37° ponechá 48 hodin. Z této kapaliny vztřikne se pak l—2 cm3 morčeti do dutiny břišní. Morce zmírá, bylo-li b. coli přítomno, a z moku břišního lze pak na plotnách b. coli isolovati a dále zkoušeti.
Methoda tato založena je na pathogenitě b. coli, jak jsem se však nahoře zmínil, nemusí každý kmen pravého b. coli býti pro zvířata patho-genní a tu může se státi, že pokusné zvíře, vzdor tomu, že vstřiknutá mu voda pravé b. coli (nepathogenní kmen) obsahovala, nescepení. Vedle b. coli mohou v dutině břišní bujeti i jiné mikroby, které ve zkoušené vodě obsaženy byly, zejména hnilobné (b. proteus), které často isolování b. coli činí nemožným. I v nejlepším případě, když se isolace podaří, je methoda tato zdlouhavou, vyžadujeť nejméně čtyř dnů, předpokládaje, že zvíře mře po 24 hodinách a při použití desek Drigalského.
Třetí methoda Ligniérova používá nálevu senového připraveného ze sena ,,sladkého"" (na 600 g 5 litrů vody) a v autoklavu steriliso-vaného, jehož l díl na 3 díly zkoušené vody přidává a směs tuto pak v thermostatu při 37° hodin 48 přechovávati předpisuje. Nálev senový svojí kyselostí a obsahem taninu má ostatní druhy potlačiti a jen b. coli vzrůst dovoliti.
Methodou touto pracoval K a i s e r a dáve jí dobré vysvědčení, ač také přiznává, že v některých případech zklamala úplně. Velká vada této methody je, že výchozí materiál ku přípravě výživné tekutiny, t. j. seno „sladké"", je hmota, která se přesně definovati nedá a jejíž složení je věcí nahodilou a proto také nálev z různých sen připravený složení má velice různé.
Při pokusech s touto methodou seznal jsem, že senovému nálevu vzdorují četné druhy jiných mikrobů, které často tak se rozmnoží, že
XI. ﻿b. coli úplně potlačí. Úkaz tento pozoroval jsem na vodě Vltavské u ostrova Žofína nabrané na podzim 1. m. a mikroorganismus, který použití této methody znemožňuje, jest krátká nepohyblivá tyčinka, která gelatinu tak rychle peptonisuje, že plotny při dosti řídkém zředění roztěkají se za 24 hodiny. Ve vodě vltavské vyskytuje se občasně.
Podotýkám, že isolace methodou Pariettiho v tomto případě hladce se zdařila.
V novější době navrhl E i j k m a n novou methodu ku zjišťování fekálního znečištění vod: Ku zkoušené vodě přidá se 1/8 objemu steriliso-vané výživné kapaliny, která obsahuje 10% peptonu, 10% glukosy a 5% soli kuchyňské; směs tato plní se do baněk ku kvašení a umístí se v theimo-statu na 46° vyhřátém. Je-li voda fekaliemi znečištěna, objeví se obyčejně během 24, nejdéle však 48 hodin silné tvoření se plynu a obsah rourky diffusně se zakalí. Vody čisté, nezávadné tyto reakce nejeví a teprve po 48 hodinách tvoří se nepatrný zákal v otevřeném rameni baňky. Při positivním výsledku zkoušky shledáme při mikroskopickém výzkumu zkalené kapaliny, že obsahuje tyčinky málo pohyblivé, tu a tam jinými mikroorganismy znečištěné, často však jedná se o prakticky čistou kulturu mikroba, který svým zjevem i vlastnostmi b. coli odpovídá, jak Ísem se mnohokrát isolací na plotnách přesvědčil. Nelze ovšem tvrdit, že by se zde vždy o pravé b. coli jednalo, a E i j k m a n sám se s tím netají, že v humusu a kompostu nalezl mikroby při 46° hojně plynu tvořící které rozhodně pravým b. coli nejsou. Je však jisto, že nejen E i k m a n nýbrž i Christian nade vši pochybnost empiricky dokázal, že vody nezávadné nikdy při 46° za podmínek nahoře vypsaných reakci jmenovanou nedávají, kdežto vody znečištěné fekaliemi vždy hojnost plynu tvoří, o čemž jsem se též četnými vlastními pokusy přesvědčil.
Někdy utvoří se na povrchu kapaliny v otevřeném rameni pokožka, která při mikroskopickém výzkumu vedle jiných mikroorganismů hlavně se skládá ze silných tyčinek krásným tvořením opor se vyznačujících, jichž vzrůst neomezený přístup vzduchu vyžaduje, neboť v uzavřeném rameni bacilla toho nalézti nelze a je tedy bez vlivu na výsledek zkoušky. E i j k m a n vyslovuje obavu, že bacilly máselného kvašení mohly by tytéž zjevy vyvolávat a jako b. coli; uvážíme-li však volný vzrůst b. máselného, lze si těžko představiti, že by za tak krátkou dobu trvání pokusu (as 24 hodiny) tak se rozmnožily, že v omyl uvésti mohly. Při svých pokusech nesetkal jsem se s nimi nikdy a také Christian jich nenalezl.
Při svých zkouškách s různými vodami isoloval jsem vždy po positivním výsledku mikroba plyn tvořícího na plotnách a zkoušel jsem téhož diagnostickými prostředky; tu jsem shledal, že ve většině případů jednalo se o mikroba všechny vlastnosti b. coli jevícího. Nabyl jsem tím důvěry ku methodě této, její citlivost je tak velká, že na 0'01 cm vody vltavské u mostu Karlova nabrané mohl jsem jasně positivní reakci pozorovati.
XI. ﻿Christian zjistil, že v 0-000.001 cm3 berlínské vody kanálové v 0'0001 cm3 vody této na filtračních polích filtrované (Rieselwasser) v 0'001 cm3 vody ze Sprévy jasně přítomnost b. coli methodou Eijkmanovou dokázati se dá.
Neumann je toho názoru, že při methodě Eijkmanově při 46° ve vzrůstu mnohé bakterie zadrží, že mělo by se však ještě četnými pokusy dalšími, při nichž bude nutno mikroorganismus plyn tvořící isolovati a identifikovati, rozhodnouti, zda tvoření se plynu přítomnost b. coli dokazuje. Myslím, že požadavek ten je nesplnitelný, neboť, jak jsem se nahoře zmínil, nalezl E i j k m a n mikroby při 46° plyn tvořící, které však b. coli v užším slova smyslu nebyly; škoda, že není udáno, která z typických reakcí scházela. Dle mého názoru je výhodnější, methodu tuto tak modifikovati, aby dovolovala poznávati, zda mikrob při 46° vyrostla vedle tvoření plynu, tvoří též kyselinu, a hlavně, zda redukuje neutrální červeň, neboť pak máme veškeré typické reakce b. coli v jednom pokusu, který obyčejně za 24 hodiny je ukončen, pohromadě.
Jakým způsobem poznati tvoření se kyseliny, bylo celkem jednoduché a prováděl jsem to tak, že po ukončení pokusu přidával jsem ku kapalině v rource plyn tvořící modrou tinkturu lakmusovou určité alkality (o její přípravě zmíním se později), jejíž červenám kyselou reakci dokazuje.
Velmi důležité bylo však rozřešení otázky, jak určiti, má-li plyn tvořící mikrob schopnost redukovati neutrální červeň, tuto vlastnost pro b. coli tak karakteristickou, jak Rothberger28) dokázal. Redukce dá se ovšem jen v uzavřeném rameni očekávati, kam přístup kyslíka vzdušného je omezen a oxydace zredukovaného barviva znemožněna.
Hned při prvních pokusech jsem shledal, že odbarvování nenastává při podmínkách v Ejkmanově methodě užívaných. I zjistil jsem dále, že b. coli neutrální červeň v kapalném prostředí živném odbarvuje jen v bouillonu z masa dle známého předpisu připraveném, že ani s bouil-lonem z Liebigova masového extraktu připraveným se nespokojuje. Zajímavá tato okolnost podmíněna je asi tím, že zahuštěný výtažek masový (extrakt Liebigův) chemickým svým složením, následkem dlouhého zahřívání, přec jen dosti lišiti se musí od výtažku z masa čerstvě připraveného.
Z toho bylo patrno, že obyčejný bouillon z masa připravený hodí se dobře k mému účelu; jelikož však obsahuje živiny ve zředěném roztoku, čímž by se zkoušená voda příliš zředila, použil jsem bouillonu koncentrovanějšího, o němž zmíním se později.
Dále jsem pozoroval, že přidáním glukosy se redukce neutrální červeně bakteriem coli poněkud zdržuje, což lze tím vysvětliti, že v roztoku obsažená dosud nezkvašená glukosa sama část redukční schopnosti b. coli spotřebuje, sama se jako cukr aldehydický redukujíc (vsorbit); proto použil jsem pro další své pokusy místo glukosy manit, který jako cukr
XI. ﻿alkoholický se neredukuje. Bakterium coli stejně dobře ho zkvašuje jako glukosu.
Nyní přistoupím ku popsání methody, jak jsem ji na základe nahoře vypsaných zkušeností upravil.
Příprava manilového bouillonu: Ku přípravě l litru tohoto živného roztoku maceruje se l kg masa hovězího jemně rozsekaného s l litrem vody 24 hodiny, procedí se pak tkaninou a k tak získanému výtažku masovému přidá se 25 g peptonu Witte, 15 g soli kuchyňské a 30 g ma-nitu, dále pokračuje se jako u bouillonu obyčejného; vaří se 1% hodiny na plameni, pak se neutralisuje roztokem sody, načež se filtruje a steri-lisuje 2 hodiny v páře.
Tento bouillon mísí se se zkoušenou vodou tak, že na 2 objemy vody přidá se l objem bouillou; tedy ku př. na 100 cm3 vody 50 cm3 bouillonu. Směs tato obarví se nyní vodním roztokem neutrální červeni, který získán byl rozpuštěním O'l g tohoto barviva ve 100 cm3 vody destilované a steri-lisován; a sice přidá se ho 2%, t. j. na každých 150cw3 smíšeniny vody s bouillonem 3 cm3.
Směs tato po promíchání plní se do trubic ku kvašení,*) (ovšem sterilisováných) nejlépe do pěti, z nichž každá má obsah 15—20 cm3 a tyto umístí se v thermostatu na 46° vyhřátém. Teplota budiž kontrolována přesným teploměrem, aby nepřekročila 46° a neklesla pod 45'5 C, což při použití citlivého regulátoru dobře se daří.
Je-li b. coli ve zkoušené vodě obsaženo, pak po 12—24 hodinách uvidíme uzavřené rameno baňky částečně plynem naplněné, kapalinu diffusně zkalenou, jejíž původní barva červená ve žlutou přešla, která ve světle dopadajícím zeleně fluoreskuje. Pak vyjmeme pipetou 10 cm3 kapaliny z trubičky a přičiníme ve zkoumavce l cm3 alkalické tinktury lakmusové, která připraví se tak, že ku 100 cm3 tinktury lakmusové od Kahlbauma (užívá se jí též ku přípravě agaru Drigalski-Conradi-ho) přičiní se 2 cm3 normálního louhu sodnatého. Je-li reakce zkoušené kapaliny náležitě kyselá, utvoří se zabarvení čistě červené (ve světle procházejícím), je-li neutrální nebo jen slabě kyselá, zbarví se fialově (smíšením modré barvy lakmusu s červení neutrální).
V některých případech mohla by se použíti tinktura lakmusová alkaličtější, musel jsem ji však voliti tak, aby v každém případě vyhovovala. Množství utvořené kyseliny závisí totiž jednak na množství b. coli ve vodě, jednak na době trvání pokusu. I pomíjející tvrdost vody zkoušené má na konečnou kyselost vliv, neboť dvoj uhličitany vápenatý a horečnatý, které pomíjející tvrdost způsobují, neutralisují část utvořené kyseliny.
*) Rourky ku kvašení může si každý sám upraviti z různě silných rourek skleněných, takže kolenovitě je ohne as v úhlu 60° a na jednom konci zataví. Trubičky tyto dobře snášejí sterilisaci a lze si je v každé velikosti levně pořídit.
XI. ﻿10
Redukce neutrální červeni někdy se poněkud zdrží; ale i když není úplná a barva kapaliny v rource je ve světle procházejícím ještě červená, přece již fluorescence ve světle dopadajícím částečné odbarvení prozrazuje. V takovém případě je třeba ponechati trubičku ještě několik hodin v thermostatu při 46°, aby nastalo odbarvení úplné.
Není-li b. coli ve zkoušené vodě obsaženo, neutvoří se plyn, kapalina zůstane čirá, červeně zbarvená, neutrální.
Nejvýhodnější je použíti asi 100 cm zkoušené vody a rozděliti ji pak na 7—10 rourek v obsahu 15—20 cm3, což stačí úplně při velké citlivosti této methody, která má tu výhodu, že za 24 hodiny rozhodne, je-li b. coli ve vodě přítomno, objevujíc v případě výsledku positivního hned čtyři karakteristické jeho vlastnosti, t. j.:
1.  schopnost růsti při 46°;
2.  tvořiti plyn
3.  tvořiti kyselinu
4.  redukovati neutrální červeň.
Schází-li některá z těchto reakcí, pak jistě nejedná se o pravé b. coli. Tak upravenou methodou je tedy možno vyloučiti ty případy, kde voda obsahuje mikroba při 46° plyn tvořícího, jenž však některou z ostatních vlastností nemá a tedy pravým b. coli není což je podstatným zlepšením methody Eijkmanovy. Výkonnost a citlivost této modifikované methody je, jak jsem se přesvědčil, úplně stejná, jako u methody Eijkmanovy a mohl bych tedy jen totéž opakovati, co z předu jsem uvedl.
Na konec dovoluji si, panu prof. Dr. G. Kabrhelovi, jenž mě k této práci vyzval a postup její se zájmem sledoval, vzdáti své uctivé díky.
z manitu
XI ﻿Literatura.
1. Kabrhel:   Monatschrift fůr óífentliche  Gesundheitspflege  1898.   Nr.  4,
str.
2.  Kruše:   Zeitschrift fůr Hygieně.   Sv. XVII., str. 53.
3.  Lehmann:   Die Methoden der praktischen Hygieně.
4.  Gártner: Ober Methoden, die Móglichkeit der Infection eines   Wassers zu beurtheilen. Berlin 1895.
5.  Weissenfeld: Zeitschrift fůr Hygieně. Bd.  XXXV., str.  80.
6.  Papasotiriu: Archiv fůr Hygieně. Bd.  XLL, str. 204.
7.  Freudenreich:   Centralblatt fůr Bakteriologie.   Bd. XVIII., str. 102.
8.  Schardinger: Centralblatt fůr Bakteriologie. Bd.  XVI., str. 853.
9.  Petruschky a Pusch: Zeitschrift fůr Hygieně. Bd. XLIIL, str. 304.
10.    Meusburger    a    Rambousek:    Centralblatt   fůr    Bakteriologie. Bd. XXXII., str. 476.
11.  Hirschbruch    a    Schwer:    Hygienische   Rundschau.    Sv.   XIII., str.  864.
12.  Fránkel:   Hygienische Rundschau.   Bd. XII., str.  647.
13.  Kaiser: Archiv fůr Hygieně. Bd. Lil., str.  121.
14.  Clark a M'Gage: referát: Centralblatt fůr Bakteriologie.  Sv. XXVII., str. 678.
15.  Eijkman:   Centralblatt f. Bakteriologie.   Sv. XXXVII., str. 742.
16.  Christian: Archiv fůr Hygieně. Sv. LIV., str. 386.
17.  Neumann: Archiv fůr Hygieně. Sv. LIX., str.  174.
18.  Chamtemesse   a   Widal:    Gáz.  hebd.    de med.  et de chir.   1887. Nr. 14. Arch. de Phys. norm. et path.  1887. Nr. 2., str. 217.*)
19.  Thoinot: La semaine médical.  1887. Nr., 14, str.  135.*)
20.  Pere:   Annales de l'Institut Pasteur 1891.   Nr. 2.   str. 79.*)
21.  Vincent: Compt. rend. hedbd. děs séances  de la biologie 1890. Nr. 5.*)
22.  Pariethi:   Riv.  ďigiene e sanita   publica 1890.   Citováno dle:   Meusburger a Rambousek.
23.  Ve ne m a:   Centralblatt fůr Bakteriologie.   Sv. XV., str. 600.
24.  B u r r i: Hygienische Rundschau. Sv. V., str. 49.
25.  Ligniér:   Comp. rend. de la soč. de biolog.  1894, str. 200.*)
26.  Rodet:   referát:   Centralblatt fůr Bakterioilogie.   Sv. VI., str. 500.
27.  Levy-Bruns: Archiv fůr Hygieně. Sv. XXXVI., str.  178.
28.  Rot hb ér g ér:    Centralblatt fůr  Bakteriologie.    Sv.   XXIV.,   str.   513.
*) Citováno dle Kaisera.
XI. ﻿*
"
