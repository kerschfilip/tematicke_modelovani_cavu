"","x"
"1"," ﻿ROČNÍK XIII.
TŘÍDA II.
ČÍSLO 24.
O vlivu světla na postavení listů.
Napsal Dr. BOHUMIL* jviějviEC.
(S 15 vyobrazeními.)
Práce z ústavu pro fysiologii rostlin při c. k. české universitě. (Předloženo dne 24. června 1904.)
Jž Hofmeister shledal, že u četných rostlin listy v pupenech jeví jiné postavení než na osách vyrostlých. Řady listů, které na vyrostlých osách rovnoběžně s osou probíhají, v pupenech bývají šikmo orientovány, orthostichy dospělých prýtů jeví se v pupenech jako parastichy. Příčiny změny postavení listů mohou býti různé. V některých případech mechanická theorie o postavení listů vykládá změnu tu posunutím listů, tlačících na sebe při nestejnoměrném vzrůstu osy do délky a tlouštky. T e i t z *) pro případy, kde postavení listů dle vyšších zlomků divergenčních přechází v postavení dle zlomků nižších, vykládá, že při vyrůstání pupenů osa se zkrucuje, a sice proto, poněvadž listy v definitivní poloze v orthostichu stojící spojeny jsou svazky cévními, tvořícími t. zv. vnitřní stopu listů, tyto stopy rostou slaběji do délky než ostatní pletiva osy, kteráž tím uváděna je "" napjetí, jehož výsledkem je zkroucení se osy a tím též změna postavení listů. Torsi, zkrucování os následkem vzájemného tlaku základů listových, přijímá nyní také Schwendener, a Jost uznává, že příčina torse v některých případech může býti taková, jak ji udává T e i t z.
Při svých studiích, týkajících se otázky o příčinách určitého postavení listů na osách, snažil jsem se vystihnouti, zda-li vedle mechanických faktorů ještě jiné faktory nejsou rozhodujícími, a z těch v přední řadě
') T e i t z P. J., Ueber definitivě Fixirung der Blattstellung durch die Torsions-wirkung der Leitstránge. (Inaug.-Diss.) Berlin, 1888.
Rozpravy:   Roč. XIII.   Tř. II. Č. 24.                                                                  1
XXIV. ﻿zkoumal jsem vliv světla. Vyloučiti tu ovšem třeba orientační vliv světla; již Frank shledal, že u četných rostlin s listy skřiženými vlivem jednostranného světla zkrucují se články osní mezi jednotlivými páry listů, následkem čehož přecházejí listy na dospělých, plagiotropních větvích v postavení dvoj řade. Mně se jednalo o to, stanoviti, zda-li světlo všestranně stejnoměrné působící nevybavuje změnu v postavení listů, zda-li dále vliv jeho nejeví se již při zakládání listů na vegetačních vrcholech. Jako znamenitý materiál osvědčily se plagiotropní větve borůvky (Vaccinium Myr-titus), u nichž docela dobře dalo se stanoviti, že světlo, i když nepůsobí trvale jednostranně, vybavuje torsi lodyžních článků, kteráž má za následek, že v definitivním stavu listy stojí ve dvou rovných řadách na ose, ač v pupenu řady ty probíhají šikmo spirálně kol osy. Pupeny ve tmě vyrůstající zachovávají toto spirální postavení listů, nedostatek světla působí však též přímo na vrchol pupenů a lodyh, kdež zakládají se listy v jiném pořádku než na světle. Jisto jest, že mechanickým faktorům při zkrucování lodyhy nepřísluší žádného významu, však také ne tíži, neboť ve tmě tíže stejně působí jako na světle, a přece ve tmě torse se neobjevuje. Máme zde tedy torsi heliogenní. Zevně jeví se torse v zkroucení určitých hran ohraničujících stopy listové Hrany ty jsou pouze ve spodní třetině stopy listové zkroucené, zde tedy jistě odehrávaly se jiné pochody než v hořeních dvou třetinách stopy listové.
Torse sama je pochodem vybaveným, není myslitelno, že by světlo přímo mohlo ji způsobiti, jistě ani tenkráte, kdybychom přijali za pravdivou domněnku, že světlo tlakem svým přímo jako jedna ze dvojice sil orgány rostlinné orientujících působí. Vždyť se torse dostavuje též na klinostatu s osou vertikální, kdy směr světla na rostlinu dopadajícího stále se mění. Dále, ač původní divergence jednotlivých listů od sebe se liší, v definitivním stavu listy přesně ve dvou řadách přímých stojí, ačkoli na všecky totéž světlo působilo. Zde je vidět, že k působení světla přistupuje faktor ještě jiný, vnitřní, a to je právě specifická, recepční a reaktivní struktura živé rostliny. Dále je pozoruhodno, že se dostavuje tatáž torse (ve stejném smyslu), ať se otáčí rostlina na klinostatu na právo či na levo. A přece vede torse k jakési orientaci, totiž k orientaci všech listů do dvou přímých řad, do dvou orthostichů.
Vedle Rádiový lj domněnky, že světlo působí heliogenní orientaci tlakem anebo tahem svým přímo jako jedna ze dvojice sil, kteroužto domněnku nemůžeme přijmouti, jelikož heliogenní reakce jsou pochody vybavené, diskutována byla Jo s tem a po něm Haber lan dtem 2) možnost, že recepce i zz percepce, čití) světla děje se tlakem jeho. Tlak světelných paprsků na plasmu působil by dle toho jako popud, jenž by vybavoval
') Rádi G., Untersuchungen uber den Phototropismus der Thiere. Leipzig, 1903.
-) Haberlandt G.,   Die Perzeption děs Lichtreizes durch das Laubblatt.   Ber.
d. d. bot. Gesch. 1904. (Jost, Vorlesungen uber Pflanzenphysiologie, Jena, 1904, p. 586 )
XXIV. ﻿řetěz pochodů, vedoucích k reakci heliogenní. Také Rádi1) v poslední své práci praví, že světlo tlakem svým působí jako popud (»Reiz), nicméně v dalším průběhu svého výkladu trvá na svérn původním stanovisku. Přiznává že vyšší rostliny by mohly již z vnitřních sil heliogenně se orientovati, ale pro řasy s jich »polotekutou hmotou tělní* a *volným spojením buněk« 8) zdá se mu to pravdě nepodobným Haberlandt opatrně praví, že by analogie mezi geotropismem a heliotropismem byla úplná, kdyby také světlo svým tlakem jako popud působilo. Proti tomuto názoru, který (ovšem ve formulaci Haberlandtově) není a priori nepřijatelný, třeba namítnouti, že také řada jiných paprsků — a předně tepelné paprsky -- působí tlak a přece na ně heliotropické části rostlinné nereagují tak, jako na paprsky světelné. Je-li recipován mechanický tlak zevní (dle statohthové theorie geotropismu je recipován tlak ze vnitra buněk na čivou zevní vrstvičku plasmatickou působící, kterýž ji zcela určitým spůsobem deformuje, a je mnohem větší než-li tlak světla), pak není příčiny, proč by u orgánů helio-tropických také tlak tepelných paprsků nebyl recipován, anebo proč by jako popud nepůsobil vůbec jakýkoli tlak mechanický. Bylo by však možno, ze při světle působí tlak ve velikosti i časově zcela určitým způsobem přerývaný a recepce takového tlaku že má svoje hranice. V tom směru bude třeba Haberlandtův názor propracovati. Analogie s fysiologii zvuku ve mnohém tu může přispěti 3; Veliké obtíže však bude působiti výklad pokusů Ch. Darwina,4) kteréž sice Jost nepovažuje za rozhodující (Rádi jich vůbec neuvádí), ale které přece velmi mluví ve prospěch domněnky, že rozdíly v intensitě světelné jsou rostlinou recipovány.
U  borůvky shledáváme několikerý vegetativní   osy:    Klíční osu,   jež
e radiální,   s listy  dle  divergenčního zlomku as 3/8. 5)    Větévky osy této,
jež je omezeného vzrůstu, jednak se vyvinou jako podzemní homalotropní,
') Flora, 1904.
2) Týká-li se >polotekutostc plasmy, pak jeví stejnou vlastnost i vyšší rostliny. Že by některá vláknitá řasa jako celek byla polotekutou, to žádnému botanikovi není známo. I nejzevnější rosolov té vrstvy blan jsou gelatinosně tuhé. Také spojení buněk vláknitých řas není volné v normálním vegetativním životě. Vláknité Cladophory, Hy-dritrus (s velmi rosolovitými blanami), řasy siné atd. žijí zcela dobře i v prudkých potocích a ve vodopádech, aniž jejich ve vodě vzplývající vlákna jsou přetrhávána proudem.
8j Tak možno připomenouti, že ne všecky paprsky spektra vybavují heliotropické reakce, ne všecky ve stejné míře. Dále, že intensita světelná rozhoduje o kvalitě reakce, jak ukázali Berthold a Oltmanns, a jak u dorsiventrálních mechů dobře jsem mohl pozorovati.
*) Darwin Ch , Ďas Bewegungsvermógen der Pflanzen. (Přckl. C ar usů v.)
5) Správný popis těchto poměrů podal G o e b e l (Organographie, p. 80). Mohu jej plně potvrditi.
XXIV ﻿tolikéž radiální šlahouny, jednak jako zelené nadzemní větve také radiální. Teprve na těchto osách vznikají větve plagiotropní a v dospělém stavu dvěma řadami listů opatřené. Zimní pupeny úžlabní, z nichž plagiotropní větévky s listy dvojřadé postavenými vzrůstají, dle Goebela ukazují, že »postavení listů teprve ponenáhlu ve dvojřadé přechází, a že obě řady listů často nepravidelnosti vykazují.« Goebel dříve měl za to, že dvojřadého postavení listů dosahuje rostlina druhotně torsí (zkroucením) internodií (Vgl. Entwicklungsgeschichte d. Pflanzenorgane, p 145.), podobně jak to Frank pozoroval u Spiraeí a jiných rostlin se skřiženým postavením listů, v Organografii však tento výklad odvolává a praví, že dvojřadého postavení listů dosahuje rostlina pozvolným zvětšováním divergence nově zakládaných listů. Dále pronáší domněnku, že změnu divergence, kteráž se děje na vrcholu osním, podminuje účinek světla.                                ,
Průřezy skrze pupeny, z nichž by vzrostly plagiotropní větévky, ukazují postavení listů takové, jaké je znázorněno na obr. 1. První dva listy stojí transversálné, třetí a čtvrtý stojí v mediáně (napřed a vzadu). Pátý list padne mezi iist přední a jeden transversální, šestý mezi list spodní a druhý transversální. Sedmý a osmý list stojí přibližně transversálné, devátý poněkud v zad je posunut, desátý v před atd. Při celkovém pohledu na takový průřez ihned je zřejmo, že listy stoji ve dvou šikmo, spirálně vystupujících spirálách, a nikoli ve dvou řadách přímých, orthostichních. Že postavení to je primární, dokazují poměry, které shledáváme na nejmladších základech listových. Divergence základů listových, jež na obr. 1. označeny jsou čísly 10 a 11, neobnáší 180°, t. j. listy nestojí ve dvou naproti sobě stojících orthostichních řadách.
Ovšem, že uspořádání listů ve dvou spirálně šikmo vystupujících řadách vystupuje teprve potom nápadněji, když máme před sebou pupen bohatý na listy. Pupeny mladé, málo listů chovající, jeví poměry, o nichž možno spíše říci, že postavení listů je nepravidelné. Takové pupeny ohledával asi Goebel, dle nich je kreslen obr. 51. v jeho Organografii; tyto poměry přivedly asi též Goebela k názoru, že >obě řady listů vykazují často nepravidelnosti*.
Ohledáváme-li průřezy pupenů hlouběji pod vrcholem vegetačním, shledáme, že průřez osy nejeví se kruhovitým anebo elliptickým, nýbrž že je na jedné straně mezi stopami listů dolů sbíhajícími konvexní, na druhé konkavní (obr. 2.). Tato konvexita je tolikéž způsobena stopou listu výše stojícího. Listy totiž nejsou inserovány přímo nad sebou, nýbrž šikmo jeden vedle druhého, což také z obrazů 5.—9. vysvítá. Tyto stopy listové na povrchu osy sbíhající nejsou však v pupenu ve své spodní třetině zkrouceny, jak to vidíme na vzrostlé plagiotropní, na světle se vyvinuvší větévce (obr. 11.), nýbrž probíhají rovnoběžně s osou přímo. Obr. 5.—9. představují průřezy osou pupenu s insercemi a stopami listovými. Z celé série byl řez obr. 5. řezem desátým, obr. 6. dvanáctým, obr. 7. patnáctým, obr. 8. devatenáctým, 9. dvacátým třetím.
XXIV. ﻿* ﻿Obrazy mají vzájemnou polohu původní, orientaci umožnily oba trans-versální listy, jež po celé délce série jsou zachovány. Spojíme-li na obrazech 5.—9. hrany a (náleží ke stopě devátého listu), dostaneme přímku, tolikéž spojíme-li hrany b (stopa listu osmého). V pupenu tedy ještě nejsou listové stopy zkrouceny.
Prozkoumal jsem na sériích celkem deset pupenů, neshledal jsem však žádné nepravidelnosti. Ve přírodě však občas, zvláště na bujně rostoucích větévkách, shledáváme přechod torse ve směr opačný, čímž podmíněny jsou nepravidelnosti. Je pravdě podobno, že tyto nepravidelnosti vznikají teprve při přechodu pupenu ve stav definitivní, tedy druhotně.
Podzemní, homalotropní (vodorovně rostoucí) šlahouny jsou utvářeny radiálně, na průřezu konečným pupenem vidíme, že listy jejich jsou uspořádány spirálně, a že jeví divergenci as 3/8 anebo 5/13 (obr. 3.). Dle Goe-belova vylíčení jsou asi podobně utvářeny konečné pupeny primární, klíční osy (plumuly). Ovšem že také na radiálních šlahounech shledati lze dvě vinuté řady listů, a sice jsou jimi parastichy s differencí 2. Vedle toho však zde též máme orthostichy, jež zvláště na částech šlahounů, již definitivně vzrostlých, dobře lze pozorovati. V zimních pupenech po orthosti-chách však není stopy.
Přeneseme-li na jaře před vyrážením pupenů rostliny Vaccmium Myrtihis do teploty as 18—20° C, počnou po nějaké době pupeny vyrůstati. Jsou-ii rostliny trvale jednostranně osvětleny, objeví se torse os plagiotropních, listy se postaví do dvou řad. Čepele listů stojí kolmo na směr nejsilnějších paprsků světelných. Očividně vzaly na se listy dvojřadé postavení teprve během vyrůstání pupenů. Že tomu tak je, o tom lze se snadno přesvědčiti, dáme-li rostliny do tmy. Pupeny, které vyrostou za nepřístupu světla, rnají listy postaveny ve dvou spirálních řadách, tak jak to v zimním pupenu samotném vidíme. Obr. 14. podává diagramrn postavení listů na takové etiolované větévce. Listy / a a stojí transversálně, 2 a b mediáně, c a d, 3 a 4 počínají vinuté obě řady. Za těchto okolností rostou větévky — jež by na jednostranném světle jako plagiotropní se jevily — orthotropně vzhůru; podobně chovají se ve tmě radiální podzemní šlahouny jako orthotropní, negativně geotropické. orgány. Pupeny úžlabní, jež založeny byly na etio-lovaných větévkách a šlahounech, byly radiální, jakž to také již Goebel pozoroval. Jeho obr. 50. v právo (Organographie, p. 81), vztahuje se k takovémuto případu.
Konečné pupeny etiolovaných větévek, dlouhých as 4 cm, byly fixovány a řezány. Některé jevily normální postavení listů ve dvou vinutých řadách, as jako v obr. 1. U jiných však pupenů bylo pozorovati zřejmé přiblížení se pupenům, jaké jeví radiální podzemní šlahouny. Obr. 10. vztahuje se na úžlabní větévku, ve tmě vyrostlou, jež na světle by byla rostla jako plagiotropní. Vidíme, že postavení listů je velmi podobné tomu, jaké se jeví na obr. 3., který se vztahuje ke konečnému pupenu podzemního šlahounů. Světlo tu tedy modifikovalo formativní činnost rostliny na jejím
XXIV. ﻿vrcholu vegetačním, což již Goebel pro borůvku tvrdil. Pravíť (Organo-graphie, p. 82), že se zde »jedná o vliv na vegetační vrchol samotný, kterýž vede ke změně postavení listů, jež ostatně neděje se ve všech pupenech stejnoměrné a pravděpodobně světlem je podmíněna.*

Obr. 11.—15.
V dalším pokuse dány byly rostliny se zimními pupeny na klinostat, otáčející se kol osy vertikální. Klinostat stál as půl metru vzdálen od okna, k severu obráceného, a otáčel se jednou za hodinu. Postranní větévky rostly pak orthotropně anebo šikmo vzhůru, listy stály na orthotropních větévkách přibližně kolmo na osu a byly horizontálně rozloženy, na plagio-tropních větévkách stály šikmo vzhůru anebo šikmo dolů. Listy byly uspořádány ve dvou řadách orthostichních, osa jevila torsi. Objevila se tedy torse také na klinostatu, vlivem světla ve směru svém se stále měnícího. Máme zde tedy případ (první dosud známý) torse světlem podmíněné a vybavené, nikoli však torse orientační. Že se vskutku jedná o torsi osní, jak ji původně také Goebel přijímal, vysvitá zřejmě ze srovnání průběhu stop listových na ose vyvinuté na světle (obr. 11.), a na ose, jež vyrostla ve tmě (obr. 12.). U této probíhají stopy listové přímo, jen vzácně, jako u osy v obr. 13. znázorněné, slabě šikmo, u oné jsou však ve své spodní třetině zřejmě a silně zkrouceny.
Přeneseme-li postranní větévky ve tmě vyrostlé na světlo, nedostaví se dodatečná torse. Necháme-li pupeny krátký čas ve tmě, až právě počínají vyrážeti, a přeneseme-li je pak na světlo, dostaví se jen částečná
XXIV. ﻿torse. Obr. 15. představuje pohled s hora na plagiotropní větévku, jež ve tmě počala růsti, pak dána byla na světlo a zde svůj vývoj dokončila. Listy nedosáhly dvojřadého postavcem' orthostichniho, ač stopy listové jevily ve své spodní třetině zřejmé zkroucení.
Je otázka, jak světlo na změnu postavení listů u borůvky působí. Ve přírodě a za trvale jednostranného osvětlení jedná se o torsi orientační. Na klinostatu se však o orientaci nemůže jednati, neboť větévky (aspoň ty, které rostou orthotropně) nejeví ani stopy dorsiventrality. Zde tedy bychom mohli mluviti o helionastické torsi. Ovšem, musíme napřed zodpověděti otázku, zda-li světlo snad nepůsobí jen tonicky a torse není působena tíží. Tomu tak není, ježto se torse dostavuje také na klinostatu, jehož osa leží horizontálně.
Schwendener a Krabbe1) ukázali, že u plagiotropních větévek Phlladelphus děje se torse, jež přivádí listy původně dekussovaně postavené ve dvě řady, výhradně vlivem tíže. U borůvky máme naproti tomu čistě heliogenní torsi. Mechanismus torsi není dosud znám, je možno, že je v různých případech různý. Není nemožno, že v našem případu děje se torse tak, jak Teitz vykládá, je však též možno, že se děje některým ze způsobů, jež Schwendener a Krabbe uvádějí. Proti způsobu, jejž Teitz pro některé případy uvádí, mluví okolnost, že torse jeví se zevně pouze na spodní třetině hrany stopu listovou ohraničující. Zdá se tedy, že pochody torsi způsobující jsou omezeny na určitá místa internodií.
Vedle toho, že světlo torsi způsobuje, působí též na vegetační vrchol tak, že se tu na světle zakládají listy jinak, než ve tmě Světlo zde tedy určuje formativní činnost vrcholu. Ve tmě vrchol vytvořuje listy ve spirálním pořádku a ve větším počtu orthostichů, na světle zakládají se listy ve dvou řadách vinutých šikmo vzhůru, orthostichy vůbec se nejeví. Ale nejen postavením listů, také tvarem jich liší se vrcholy ve tmě a na světle rostoucí, jak ze srovnání obr. 1. a 10. zřejmě vysvítá. To je důležito, ježto je možno, že změna v postavení listů způsobena je změnou ve tvaru základů listových.
Zbývá ještě se stanoviska teleologického vliv světla na postavení listů na plagiotropních větévkách borůvky uvážiti. Jaký to má význam pro rostlinu, že v pupenech stojí listy ve dvou spirálně stočených řadách, na dospělých větévkách na světle vyrostlých však ve dvou orthostichách ? Pravděpodobně se tu jedná o to, aby rostlina pokud možno velký počet listů vměstnala v zimní pupeny pokud možno malé. Čím menší pupeny, tím snadnější je ochrana jejich před nepříznivými vnějšími faktory, ku př.
') Schwendener und Krabbe, Abh. d. Kón. Akad. Berlin, 1892.
XXIV. ﻿ztrátou tepla a ztrátou vody. Čím menší je prostor, na nějž směstnány základy listů v pupenu, tím menší množství materiálu plastického spotřebuje rostlina na ochranná opatření pupenů.
Na listech borůvky vidíme, že mají značně stlustlý střední nerv. Kdyby listy stály v pupenu ve dvou orthostichách, ležely by stlustlé nervy v jedné čáře, pupen byl by mnohem širší, než-li vskutku je. Neboť ve skutečnosti stlustlé nervy se sobě navzájem vyhýbají, listy jsou položeny tak, že střední nervy leží nikoli nad sebou, nýbrž vedie sebe. Pupen je tedy následkem postavení listů ve dvou šikmých řadách užší a kompaktnější, než-li kdyby listy v pupenu stály ve dvou orthostichách. Tento výklad velmi dobře se shoduje s Airy-ho theorií o významu spirálního postavení listů. Na theorii tu, již zapomenutou, poukázal nově Winkler. :) Autor tento podává podstatu Airy-ho theorie takto: »Je to zajisté pro pupen výhodno, aby pokud možno hodně listů v něm se vyvinulo, aby za příznivého počasí ihned vývoj svůj mohly ukončiti a úkon svůj započíti mohly. Obě výhody spojovány jsou tím, že postavení listů ve směru vertikálním je staženo,* t. j., že orthostichy jsou přeměněny v parastichy (řady šikmo probíhající). Také v zimních pupenech borůvky vertikálně jsou orthostichy stlačeny, a přecházejí v parastichy. Následkem toho je pupen kratší. Poněvadž pak střední nervy se staví vedle sebe, místo nad sebe, je pupen užší. Bylo již vytčeno, že se při vzrůstu pupenů listy staví do polohy kolmé na směr nejintensivnějšího světla diffusního (svrchního anebo předního). Torsí rostlina dosahuje nejvýhodnější polohy listů ke světlu současně se svým vzrůstem. Poněvadž zimní pupeny samy oproti světlu nejeví orientace^ není ani v tomto ohledu postavení listů v zimních pupenech nějak v neprospěch rostliny, neboť tak jak tak musela by větévka heliogenní orientaci při svém vývoji v prospěšnou polohu býti uvedena.
Četné stromovité rostliny, které na orthotropních osách mají listy postavené ve větším počtu řad, jeví na dospělých plagiotropních větévkách postavení dvojřadé. Zda-li toto postavení jeví již v pupenech, není dosud přesné vyzkoumáno. Není nemožno, že poměry, které jsme shledali u borůvky, mají svou analogii také u jiných rostlin, jejichž větévky plagiotropní v dospělém stavu jeví dvojřadé postavení listů.
') W i n k l e r  H.,   Untersuchungen zuř Theorie der Blattstellungen. I.   Jahrb. f. u-iss. Bot. Bd. 36, 1901.
 ﻿Výklad obrazců.
Všecky  obrazy   vztahují   se  k   borůvce (1'acciuhim
Obr. 1. Průřez zimním pupenem úžlabním ve výši vegetačního vrcholu.
Obr. 2. Průřez týmže pupenem níže vedený.
Obr. 3. Průřez konečným pupenem podzemního šlahounu.
Obr. 4   Vegetační vrchol s nejmladšími listy zimního pupenu.
Obr. 5.—9. Řezy skrze osu téhož pupenu. Obr. 5. řez 10., od base pupenu počínaje, obr 6. řez 12., obr. 7. řez 15., obr. 8. řez 19., obr. 9. řez 23.
Obr. 10. Řez konečným pupenem etiolované větévky úzlabní.
Obr. 11. Pohled na normální větévku plagiotropní. / = inserce listů, j- = hrany stop listových.
Obr. 12.-13. Pohled na větévky úzlabní, ve tmě vyrostlé.
Obr. 14. Diagramm postavení prvních listů na etiolované větévce úzlabní (o — osa).
Obr. 15. Pohled shora na úzlabní větévku, jež počala klíčiti ve tmě a pak dána na světlo (na klinostat).
"
