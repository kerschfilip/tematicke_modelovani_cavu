"","x"
"1"," ﻿ROČNÍK XIII.
TŘÍDA II.
ČÍSLO 2.
Výzkumy o účinu etheru a chloroformu na isolovaný sval.
Napsal
MUDr. Kamil Lhoták,
asistent. (Práce z farmakologického ústavu c. k. české university.)
(Se 3 tabulkami.)
(Předloženo   dne   15. ledna   1904.)
I.
Fysiologický účin ancsthetik na organismus živočišný i rostlinný jest kvalitativně stejný. Živočich i rostlina omezuje jich vlivem své charakteristické projevy životní.
Tato všeobecnost účinu anesthetik dochází též výrazu v jich účinu na differencované orgány živočichů výše organisovaných, neboť nejrozmanitější specifické funkce orgánů podléhají účinu anesthesujícímu, mizejíce stejným způsobem.
Při celkové anesthesii živočichů nedochází však ku stejně zřetelné alteraci orgánů méně differencovaných, poněvadž bezprostředně jsou zasaženy nástroje nejsložitějších projevů života, mozek a mícha. Anesthetika mají totiž jakousi elektivní affinitu k elementům centrálního nervstva, jehož části postupně alterují, až konečně poruchou center respiračních a cirkulačních nastane zmatek v celkové harmonii funkcí a smrt.
Můžeme říci, že většina anesthetik má tuto elektivní příbuznost k hmotě centrálního nervstva, pročež u živočichů výše organisovaných dominují v průběhu anesthesie především projevy alterace mozku a míchy.
Jen u živočichů v řadě tvorstva nízko postavených, s méně delikátní skladbou center, dochází již při všeobecné anesthesii k tak patrným změnám reakce jiných orgánů, na př. periferních nervů a svalů, že bychom mohli u nich zkoumat proměny jednotlivých funkcí i při celkové anesthesii.
Rozpravy;  Roč.  XIII. Tř. II.  Č. 'J.
II. ﻿Vyžadovalo by to však methodicky složitého uspořádání pokusů a výsledky by byly mnohem nepřehlednější, než při výzkumu proměn funkce orgánu isolovaného na př. svalu, jehož normální reakce tak dobře jest známa.
Proto, chtěje určovati změny funkce svalu v etheru a chloroformu, zkoumal jsem především reakce svalu isolovaného.
Methoda pokusů byla v applikaci anesthetika velice jednoduchá. Dva analogní svaly gastroknaemii kurarisované žáby (kurarisace k vyloučení nervového vlivu a k ustálení reakce svalu) byly zavěšeny ve dvou skleněných cylindrech, z nichž jedním prováděn byl vzduch nasycený chloroformem nebo etherem. V cylindru druhém byl sval v atmosféře čistého vzduchu a sloužil pouze ku kontrole.
Dle účelu jednotlivých pokusů byly podrobnosti zařízení, určeného k podráždění svalu, různé; bez výjimky však bylo užíváno indukční rány při otevření proudu primárního; rána vznikající při zavření proudu byla vyloučena známým zařízením dle Pflůgera. Zatíženy byly svaly závažím po 13 gramrnech.
II.
Určovány byly především změny myografické křivky, neboť časový průběh kontrakce svalové, který můžeme okamžik za okamžikem sledovat na myografické křivce, jest nám též indexem časových proměn ve svalu při smrštění probíhajících.
Registrace křivky dala se na válci otáčejícím se čtyřicetkráte za minutu. Osa válce měla zařízení k přerušování primérního proudu tak účelně konstruované, aby křivky, po sobě v intervalu l'5"" následující, řadily se buď za sebou ve vzdálenosti 5 millimetrů, neb aby vycházejíce od jedné ordináty přikládaly se k sobě. Tímto samočinným dráždícím zařízením docíleno bylo stejnoměrnosti a shodnosti ve všech mechanických činitelích pokusů, což k porovnávání práce dvou svalů jest nezbytnou potřebou.
Průběh kontrakce svalové dělíme na několik určitě charakterisova-ných fasí a to předně na fasi lalentního podráždění (nebo lépe na fasi mechanické latence), čímž rozumíme dobu, která uplyne od momentu rány indukční k počátku registrované kontrakce. Za druhé na fasi stoupající energie trhnutí svalového neboli krescentu. To jest doba, po kterou zkrácení a stluštění svalu roste. Konečně za třetí na fasi klesající energie neboli dekrescentu To jest doba, po kterou kontrakce svalu ochabuje. Po každém normálním ochabnutí následuje několik kmitů svalu a psací páky kol střední rovnovážné polohy ; to jsou t. zv. elastické oscillace.
Pochopíme, probíhají-li jednotlivé fase buď úplně souhlasně u obou svalů, nebo úplně nesouhlasně, nebo jen částečně nesouhlasně, že mohou být kombinace změn průběhu kontrakce svalové neobyčejně rozmanité. Kromě dekrcscenty však pozorujeme v ostatních faších tak málo markant-
II. ﻿nich změn, že je obyčejně opomíjíme, ačkoliv jsou některé z nich jevem dosti pravidelným. Za chladu na př. pozoruje se skoro bezvýjimečně v kre-scentě pomíjející zrychlení kontrakce, které graficky se jeví jako sekundární vlna na stoupající části křivky myografické. Též doba latence mění se značně a pravidelně v některých stavech svalu (na př. v únavě).
Ač ještě není rozluštěna otázka, jak dalece odpovídají jednotlivé fase myografické křivky energetickým a látkovým proměnám elementu svalového, můžeme přece na základě prací různých autorů (P. Jensen, Zuř Analyse der Muskelcontraction. Pfliigers Archiv 86) domnívati se, že děj katenergický, určující hlavně krescentu, spadá v jedno s dobou latence. Kompensační assimiiace a hromadění produktů dissimilačních začíná též brzy po momentu podráždění. Dekrescenta konečně jest spoluurčována kompensační assimilací a zvláště hromaděním a odstraňováním produktů dissimilačních. (Viz pojednání: O fysiologické kontraktuře. Časopis lékařů českých, ročník 1902.)
Ve smyslu této theorie, k níž základy položil Cl. Bernard a E. He-ring, byly ozřejměny již mnohokráte změny v průběhu kontrakce svalové pozorované pod vlivem únavy, různých temperatur, umělého hromadění dissimilačních produktů a j. (A. Rollet, Pfliigers Archiv, 64. S. 507; Car-1 allo et Weiss, Journal de Physiol. 1899 a 1900; Verworn, Archiv fůr Anat. u. Physiol. Supplement 1900 atd.). z čehož jest zřejmo, že i nejrůznorodější vlivy, patrné v proměnách svalové funkce, možno touto theorií uspokojivě vykládati.
III.
Pokusil jsem se též vyložit účin kysličníku uhličitého na základě této theorie, hlavně z toho důvodu, že působení kysličníku uhlčitého, pro svou všeobecnost a souvislost s přirozenými změnami funkcí, vyžaduje theorie jež by dobře vykládala shodu vlivu CO2 s normálními činiteli. Tato shoda byla prokázána nejen na svalu, nýbrž též v účinu kysličníku uhličitého na nervstvo a celé organismy. Fysiologické hromadění kysličníku uhličitého jest příčinou mnohých stavů, jež lze též umělým hromaděním kysličníku uhličitého vyvolati. Hlavní charakter těchto stavů jast jakési posilující utlumení činnosti, nebo dle theorie Heringovy, zastavení dissimilace bez poškození stávající zásoby energie. Spánek přirozený i zimní jsou takovými stavy posilujícího utlumení činnosti a R. Dubois (Physiologie comparée de la marmotte) podal faktické doklady pro hypothesu vzniku spánku z dočasného nahromadění kysličníku uhličitého v těle.
Kysličník uhličitý jest známé anesthetikum jak lokální tak celkové a jest tedy hypothesou Duboisovou přiřaděn spánek přirozený a zimní k jevům anesthesie celkové. Tak jeví se nám kysličník uhličitý jako pojítko dvou
stavů v celku neobyčejně si podobných — spánku a narkosy.
*
II. ﻿Též účin kysličníku uhličitého na sval jest nutno zařaditi mezi jevy narkosy, pročež je též třeba, aby v pojednání o účinu anesthetik na sval bylo též přihlédnuto k projevům tohoto takořka přirozeného anesthetika.
Bylo již řečeno, že kysličník uhličitý způsobuje utlumení činnosti, které se jeví jako urychlené vystoupení únavných změn, bez poškození tunkce svalové. (Viz pojednání: Untersuchungen uber die Veránderungen der Muskelfunction in einer Kohlendioxydatmospháre. Archiv f. Anat. u. Physiol. Supplement 1902. S. 45.) V časovém průběhu kontrakce svalové projevuje se účin ten především mizením elastických oscillací. Sval v kysličníku uhličitém nekmitá již po ochabnutí kol své polohy v klidu, nýbrž protáhne se jednoduše na abscissu. Hned také počíná se sval takový po dokonané kontrakci pomaleji protahovati, čímž dekrescenta stává se delší, zvláště ve druhé své polovici, a velmi zvolna se přibližuje k původní ab-scisse (viz myogram obr. 1. «, 3.L). Doba latence a krescenta prodlouží se poměrně málo a teprve za delší dobu působení kysličníku uhličitého, pročež můžeme říci, že kontrakce ve fasi vzrůstu se skoro nemění.
Pozoruhodno jest, že vlivem kysličníku uhličitého výška kontrakce z počátku vzrůstá a teprve později se velmi rychle (v poměru ku kontrolnímu v atinosféře vzduchu nebo vodíku se nalézajícímu svalu) zmenšuje až k nule.
V kterémkoli okamžiku působení kysličníku uhličitého vrací se kontrakce svalu, odstraněním kysličníku uhličitého vzduchem nebo indiffe-rentním plynem zotaveného, ve všech svých faších k normálnímu průběhu, pročež možno tvrdit, že popsané změny funkce svalové vystoupily následkem jakési modifikace (látkově řečeno lehké vazby CO2 s hmotou svalovou) a ne následkem trvalého poškození elementu svalového.
IV.
Rozdílně od tohoto přirozeného postupu změn funkce svalové jeví se nám změny způsobené etherem nebo chloroformem (viz myogram obr. 2.a, 3. a). Vlivem etheru a chloroformu se průběh kontrakce svalové skoro nemění. Latence a celkem i krescenta křivky myografické zůstávají skoro stejné. Dekrescenta pak, která zvláště v délce průběhu tak markantní zrněny ukazuje vlivem mnohých činitelů přirozených (chladu, únavy atd.) i umělých (CO2, veratrinu atd.) nejen že se neprotahuje, nýbrž v pozdním stadiu působení etheru a chloroformu spíše se zkracuje, až elastické oscillace,                      ^'
které se působením etheru a chloroformu jen ponenáhlu zmenšují padnou časově dříve než v počátečních smrštěních. (Viz myogram obr. 3. a, 5. a, 6. a.
Hlavní změna funkce, kterou jeví sval etherem nebo chloroformem poškozený, týká se výšky a způsobu kontrakce. Sval totiž brzy v počátcích anesthesujícího působení etheru a chloroformu zdvihá břemeno méně a méně, počitáme-ii výšku zdvihu od počátku každé jednotlivé krescenty.
II. ﻿l
Při tom zároveň i kreácenta i dekrescenta stávají se kratšími. Viz myo-gram obr. 5. a, 6. a. V prvých pěti až patnácti počátečních kontrakcích spadají křivky myografické v jedno (píší-li se na sebe) hned potom však počne se sval postupně krátit jako by ho nstřihoval, takže se píší při stejnoměrném otáčení bubnu nové a nové abscissy, tvořící v celku spirálu. Viz myogram obr. 3. a, 4. a, 6. a, 6. a.
Dle vzdálenosti jednotlivých absciss můžeme posoudit (i vypočítat při známé stejnoměrné rychlosti otáčení válee a délky psací páky) rychlost tohoto postupného zkracování svalu. K porovnávacímu odhadu nám však stačí zjištění, které mužem učinit prohlédnutím příslušných myogramů obr. 5. a, 6. a. Vidíme, že prvých 5—10 absciss je napráno na sebe; pak se mezery rychle šíří (sval se rychle zkracuje), na to se mezery zase po-nenáhlu úží až v nejpozdnějším stadiu působení etheru nebo chloroformu, když již sval na podráždění nereaguje, píší se abscissy zase na sebe (viz myogram obr. 4. a). Z činitelů, jež určují výšku jednoduché konstrukce svalové jest přede všemi důležitá délka svalu. Mění-li se tedy délka svalu tak, že se sval i v klidu postupně zkracuje, jest pochopitelno, že se zmenšují též výšky jednotlivých trhnutí. Pozoruhodno však jest, že celková výška trhnutí měřena, od původní abscissy pvvní kontrakce zvětšuje se tak, že sval při témže podnětu zdvíhá břemeno výše, což zjistil M. v. Frey (Beitráge zuř Physiol. Leipzig, 1887) též při arretování svalu, tedy při jakémsi passivním zkracování svalu.
Na základě úplné shody vlivu narkotik a arretování mohli bychom snad pomýšlet na jistou shodu mechanismu těchto dvou účinů na isolovaný sval. Z výzkumů Cl. Bernardových víme, že postupné zkracování svalu v chloroformu je jakýsi process tuhnutí. Též J. Bernstein považuje postupné smršťování svalu v etheru a chloroformu za tuhnutí (Untersuchungen aus dem physiol. Institut der Universitát Halle. S. 174. Ueber die Be-ziehungen zwischen Kontraktion und Starre děs Muskels).
Týká-li se tuhnutí na počátku působení etheru nebo chloroformu jen povrchních vrstev svalu, možno si představiti, že tyto ztuhnutím smrštěné svrchní vrstvy tvoří jakousi mechanickou podporu fysiologickému smrštění vnitřních intaktních vrstev svalových, tak jako v pokusech Freyových usnadňuje mechanické podepření psací páky vymrštění břemene.
Domníval jsem se, že bude možno domněnku tu podepřít ještě průkaznějším experimentem, předpokládaje, že ztuhnutí svrchních vrstev svalových, přivedené jakoukoliv látkou, musí způsobit podobnou podpůrnou součinnost postupného a jednoduchého smrštění svalu. Tu však se ukázalo1 že ani koncentrovaný roztok sublimátu, ani jiné látky srážející bílkoviny, nakapány na povrch svalový, nezpůsobí postupné zkracování svalu, nýbrž jen smrštění poměrně nepatrné a smršťování v etheru a chloroformu nepodobné.
Ukázala se tedy potřeba pomýšlet na jiné možné činitele svalových reakcí, jichž spolupůsobením by mohl povstat fenomén postupného smršťování.
II. ﻿Dle Bottazziho f Archiv f. Anat. u. Physiol. Physiologische Abtheilung 1901. S. 377.) a mnohých jiných badatelů nejsou vlastními kontraktil-ními elementy pouze fibrilly svalové, nýbrž též svalová plasma, jenom že jest plasma svalová daleko méně dráždiva než fibrilly a reaguje smrštěním kontraktorickým. Bottazzi vysvětluje tak nejen normální kontraktorické smrštění svalů na př. ropuších, ale i všecky stavy kontraktorické nejrůznějšími činiteli způsobené.
Dle tohoto výkladu kontraktorického smrštění svalového bylo by možno se domnívat, že jedním z důležitých činitelů postupného smršťování svalu v etheru a chloroformu jest reaktivnost sarkoplasmy; tak sice, že obě anesthetika alterují aspoň z počátku hlavně sarkoplasmu, přivádějíce ji v jakýsi stav tuhnutí, charakterisovaný těstovitou konsistencí a postupným smršťováním svalu. Tuhnoucí sarkoplasma tvořila by tak jakousi podporu smrštční fibrill, zároveň však (zvláště později) překážku.
Pro tento náhled svědčil by fakt, že se sval smršťuje normálně i v něj -pozdějším stadiu působení anesthetik, takže můžeme říci, že se nemění element, jímž se pravděpodobně uskutečňuje jednoduchá kontrakce svalová (t. j. fibrillyj. S tímto názorem souhlasí ale též jevy zotavování, - - neboť i po nejsilnějším účinu anesthetik, zotaví-li se sval vůbec, vrátí se smrštění v úplně nezměněném průběhu, pročež možno i zde říci, že vlastní kontrak-tilní element svalu nebyl poškozen. Ovšem zůstane skoro vždy zbytek zkrácení, z čehož je patrno, že ani dokonale zotavený sval nevrací se úplné do původního stavu.
Ve prospěch uvedené domněnky konečně možno ještě uvésti experiment, dle kteréhož násilné protažení svalu v etheru nebo chloroformu ztuhlého a na podráždění již nereagujícího stačí k vyvolání znatelných^ ovšem velmi nepatrných kontrakcí. Dle toho mají fibrilly svalu v etheru nebo chloroformu ztuhlého schopnost smrštění do jisté míry zachovánu, nemohou se však smrštit pro jakousi překážku, již právě lze částečně (ovšem nepatrně) odstranit násilným protažením.
V.
Process postupného smršťování svalu dlužno považovati za process životní, neboť nelze jej vyvolat ani na svalu umrtveném (na př. amoniakem) ani na útvarech organických, jež nemají schopnost kontraktility. Struna na př. nebo šlacha protahují se ponenáhlu v etheru i chloroformu.
Postupuje-li smršťování svalu v etheru nebo chloroformu po delší dobu, dosáhne konečně tento process, v němž spatřujeme jediný výraz škodlivého působení anesthetik na sval, takového stupně, že již nelze odstraněním příslušného anesthetika funkci restaurovati a sval odumírá. Za výraz odumírání dlužno též považovat vystoupení vody z hmoty svalové, neboť tak patrně objevuje se voda na povrchu svalu jen ve stadiu irrc-
li. ﻿
parabilního poškození. Sval ztrácí čtyři a více váhových percent vody která reaguje neutrálně, někdy slabě kysele.
Rozdíl působení etheru a chloroformu jest pouze kvantitativní. Vchloro-formu postupuje smršťování mnohem rychleji a také sval odumře dříve, než v etheru, což souhlasí úplně s výzkumy o celkovém působení těchto dvou látek. —
Pro menší škodlivost etheru také svědčí, že funkce svalu nalézajícího se i v koncentrovaných parách etheru mění se přirozenými činiteli. Je to pochopitelné, neboť působení etheru méně sval poškozuje, a dosti dlouho trvá, pročež mohou se při delším dráždění objevit normální změny funkce svalové, na př. únava, k níž v atmosféře chloroformu nikdy nedochází.
VI.
Tím vyčerpali jsme popis změn jednoduché kontrakce svalové. Zbývá nám ještě pojednati o postupu těchto změn za různých okolností spolu-určujících funkci svalovou.
Jednou z nejdůležitějších okolností normální funkce svalu jest intensita činnosti. Možno říci, že každá kontrakce svalu spoluurčuje kontrakci následující a to čím rychleji podráždění za sebou následuje, tím značněji. Způsob změn, které se dle intensity činnosti v jednotlivých kontrakcích i v jich sérii projevují, jest Kroneckrem zahrnut v několik pravidel.
Z nich nejdůležitější jest určení, že čára únavy, t. j. čára spojující vrcholy jednotlivých myografických křivek je přímka a že dle toho diffe-rence výšek jednotlivých kontrakcí, zvaná clifierencí únavy, jest konstanta a to i pro různá zatížení svalu. Difference únavy mění se jen dle intervalu podráždění. Čím větší interval, tím menší jest difference únavy čili jinak řečeno únava je proporcionální počtu podráždění v jednotce času-
Vliv různých činitelů na čáru únavy možno zkoumat jen za předpokladu, že série kontrakcí postupuje po jedné abscisse.
Viděli jsme však, že sval v etheru i chloroformu postupně se smršťuje a že každá kontrakce počíná od nové abscissy. Jest třeba tedy anesthesovat sval za okolností, které by tento účin co nejvíce omezovaly. Za takovou okolnost mužem označit nízkou teplotu okolí, při níž sval v etheru i chloroformu se smršťuje velmi ponenáhlu a při níž účin obou anesthetik projevuje se především snížením výšky jednoduché kontrakce. Spojíme-li pak vrcholky jednotlivých kontrakcí v čáru únavy, shledáme, že zůstává sice přímou, ale že velmi příkře spadá k abscisse čili jinak řečeno, sval se v etheru a chloroformu poměrně rychle unavuje a stává nedráždivým (viz obr. lO.č).
Pravidelně ovšem při temperatuře kol 15° C nebo větší, jak již bylo vyloženo v popisu myografické křivky, zkracuje se sval v chloroformu i v etheru postupně velmi rychle, takže čára únavy spojující vrcholky
II. ﻿jednotlivých kontrakcí velice příkře stoupá. Zvláště z počátku, kdy se sval zkracuje nejrychleji, deformuje se čára únavy až v jakousi hyperbolu. Viz myogram obr. 12.
Tím, že se v sérii podráždění postaví jedna kontrakce terrasovitě na druhou, připodobní se celkem taková série kontrakcí v chloroformu nebo etheru kontraktorickému smrštění, jak se někdy pozoruje na normálních žábách (Tiegel, Pfliigers Archiv XIII. S. 71.), nebo jak je můžeme bez-výjimečně vyvolat činností svalu, na nějž v klidu působil kysličník uhličitý. Společnou známkou těchto stavů jest postupné smršťování svalu. Kdežto však kontraktury z kysličníku uhličitého nebo přirozené rychle činností ubývá, vidíme na svalu v etheru nebo v chloroformu, že smršťování postupně přibývá. Dále možno zjistit, že kontraktura přirozená nebo v kysličníku uhličitém vyvine se jen na podráždění, jen činností svalu.
Jest to jakási aktivní kontraktura, jakási summace podráždění svalu který v klidu žádné odchylky nejeví a působením zatížení se stejně jako sval kontrollní protahuje. Naproti tomu sval v etheru nebo chloroformu smršťuje se i v klidu bez jakéhokoli podráždění pouze následkem působení některého z obou anesthetik, pročež můžeme tuto kontraktům na rozdíl od aktivní nazvati kontrakturou passivní. Viz myogram obr. 7. b 12. a též 8., 9.
Smršťování svalu v etheru nebo chloroformu postupuje s nenáhle ubývající rychlostí až k jistému maximu, které průměrně činí čtvernásobnou výšku jednoduché maximální kontrakce. Smršťuje se tedy sval k stupni zkrácení, jakého nikdy ani při nejsilnější aktivní kontraktuře nedosahuje. Průměrné jest dosaženo takového maxima dvou až tříhodinným působením etheru nebo chloroformu, od kteréžto chvíle sval se velmi ponenáhlu (na př. 24 hod.) protahuje.
Ve smyslu pojetí, dle něhož jest postupné smrštění svalu v etheru a chloroformu tuhnutí sarkoplasmy, mohli bychom se domnívati, že při dlouhém působení etheru nebo chloroformu přejde postupné smršťování svalu v obyčejné postmortální tuhnutí, jakožto jev na stejném základě spočívající, a tím že je dosaženo onoho neobyčejného zkrácení svalu. Svědčil by pro to fa :t, že lze tuhnutí z jiných příčin vzniklé (na př. extremní únavou) urychlit působením etheru nebo chloroformu. Proti úplné identitě obou jevů svědčí však přece, že sval v etheru smrštěný a samovolně pak tažený může ještě dodatečné ztuhnout postmortálně, což by poukazovalo na šíře a obecněji platný podklad tuhnutí posmrtného (Bernstein 1. c.).
VII.
Postupné   smršťování   svalu   způsobené etherem   nebo   chloroformem jest spoluzávislo   na různých vnějších  okolnostech   a na stavech svalu  sa-
II. ﻿mého. — Nejdůležitější z vnějších okolností jest temperatura okolí, dle jejíž výše sval se smršťuje buď rychleji nebo pomaleji. Při nízkých teplotách je smršťování svalu pomalé a rnálo vydatné, při vyšších velmi intensivní. (Viz obr. 10. L, 12.) Střední temperatura je teplota vhodná vůbec pro pokusy na svalech studenokrevných živočichů, t. j. temperatura kol 15° Celsia.
V těchto vlivech teploty jest pravděpodobně hlavním činitelem tense par použitého anesthetika, jehož koncentrace ve vzduchu dle teploty značně kolísá. Tak u etheru je tense par při 25° C skoro trojnásobná tense par při 0° C. U etheru mohlo by se též při vyšších temperaturách pomýšlet na vliv nedostatku kyslíku, ježto v jednom objemu vzduchu může býti víc než 71% etheru, takže na kyslík zbude jen 6% a méně. Zjistil jsem však, že vliv nedostatku kyslíku na sval studenokrevných živočichů projevuje se teprve po dlouhé době a při poměrně rychlém působení etheru nemůže přijít k platnosti.
Mimo nízkou teplotu okolí tlumí schopnost passivního smršťování svalu v etheru a v chloroformu též některé stavy svalu samého. Možno zjistit, že svaly z jarních žab velmi hubených a přezimováním vyčerpaných pravidelně se smršťují v anestheticích velmi nepatrně. Naproti tomu svaly za žab hbitých, čerstvě chycených dosahují maximálních smrštění.
Pozoruhodno též jest, že passivní smršťování svalu nezávisí na pokročilosti únavných změn, jak je to zjištěno u kontraktury aktivní. I svaly extremně unavené, na maximální podněty nereagující, smršťují se v etheru a chloroformu, jsou-li ze žab normálních a čerstvých, z čehož jest patrno, že stavy elementů svalových, jimiž se uskutečňuje aktivní jednoduchá kontrakce, nemají vlivu na postupné smršťování svalu v etheru a chloroformu (Viz myogram obr. 13.)
Podrážděním svalu nalézajícího se právě ve stavu passivní kontraktury urychlí se toto passivní smršťování (viz myogram obr. 14. a), čímž přibližuje se do jisté míry kontraktura passivní kontraktuře aktivní, která jedině drážděním svalu se vyvine. Rozdíl však a to velmi určitý jest ten, že kontraktura aktivní má vždy tendenci umenšovat se činností svalu, kdežto kontraktura passivní i v klidu vzrůstá a činností svalu se ještě urychluje.
Postup passivního smršťování, jakmile dosáhnul jisté výše, nelze ničím ovládnouti; kontraktura stále se pak zvětšuje až k jistému maximu (obyčejně troj- až čtvernásobné výši maximální jednoduché kontrakce), od kterého velmi ponenáhlu povoluje.
Za ukazatele hranic, po něž lze různými činiteli velikost kontraktury měnit, může nám přibližně asi sloužit dráždivost svalu. Pozorujem, pokud sval má zachovánu ještě schopnost reagovat na podráždění, že odstraněním etheru nebo někdy i chloroformu zastaví se též postupné smršťování.
Zvláště včasné odstranění etheru (na př. po l až 2 minutách) má za následek skoro okamžité zmenšení kontraktury, takže čára spojující
II.
_ ﻿10
paty jednotlivých   krescent  utvoří  křivku   náhle  /lomenou  (viz   myogram obr.  11.0).
Po odstranění chloroformu smršťuje se sval postupně většinou dále i když se nalézal v parách chloroformových jen minutu nebo i méně. Působil-li chloroform až k úplné nedráždivosti, možno říci, že postupné smršťování bezvýjimečně pokračuje i po jeho odstranění.
VIII.
Po jisté době působení par etherových nebo chloroformových klesá dráždivost svalu bez ohledu na to, zda postupné smršťování pokračuje nebo nikoli a jest tedy vhodno, aby otázka o mizení dráždivosti projednána byla zvláště.
Dráždivost svalu mizí celkem velmi rychle v etheru i v chloroformu, kdežto však postupné smršťování jest brzy na počátku působení obou anesthetik nejrychlejší, s dobou jich působení ponenáhlu se zmenšujíc, mizí dráždivost z počátku poměrně pomalu a teprve později velmi rychle (viz myogram obr 12.) Z tohoto distinktního průběhu passivní kontraktury a změn dráždivosti svalové opět jest patrná různorodost postupného smršťování a změn kontraktility. Tato různorodost je zřejmá i z toho, že po včasném odstranění etheru (ne chloroformu) passivní kontraktura se zmenšuje hned, dráždivost však se ještě po nějakou dobu snižuje (viz obr. 11.0), zvyšujíc se později nezávisle od stupně passivní kontraktury.
Při změnách dráždivosti svaiu vystupuje též velmi znatelně menší škodli vost etheru, neboť po etheru  se dá sval zotavit někdy i po úplném vymizení dráždivosti.   Po chloroformu však v takovém případě nikdy.   Jakmile sval v chloroformu pozbyl dráždivosti,   nedá se již zotavit   ani klidem ani vzduchem.
Mimo klid, který jest nejdůležitějším činitelem zotavení přirozeného možno unavený sval podnítit k větší práci též tím, že užijem silnějšího podnětu, jest tedy takořka možno sval nucené zotavit. Toho lze ovšem dosíci jen, má-li sval ještě jakousi zásobu energie bezprostředně k disposici, je-li totiž unaven kontrakcemi podnícenými podnětem submaximálním.
Při normálním postupu únavy podaří se skoro bezvýjimečně šestero-násobným až desateronásobným zvýšením podnětu sval na původní sub-maximální podnět již minimálně reagující přivést k nové sérii kontrakcí stejně vydatných jako při podnětu původním (viz myogram obr. 7. a). — Téhož lze ještě s lepším zdarem docíliti na svalu unaveném v kysličníku uhličitém, neboť víme, že se v kysličníku uhličitém svalový potenciál jaksi konservuje. Sval však, který se stal nedráždivým účinem chloroformu a většinou i etheru nepodaří se takovým zvýšením podnětu skoro nikdy k činnosti povzbuditi (někdy velmi nepatrně), viz obr. 7. 0, a je tedy utlumení činnosti svalu, způsobené etherem nebo chloroformem jakési porušení
II. ﻿11
svalové funkce a ne pouhé zastavení dissimilace, jak tomu jest pravděpodobně u svalu narkotisovaného působením kysličníku uhličitého (viz pojednání Recherches expérimentales sur la conservation du potentiel muscu-laire dans une atmosphěre ďanhydride carbonique. Journal de Physiologie et de Pathologie gen. 1902. No. 6.)
IX.
Theoretická poznámka.
Kontraktura aktivní, ačkoli se určitě liší od kontraktury passivní, spočívá přec na modifikaci myografické křivky, jež do jisté míry připomíná trvalé zkracování svalu v etheru a chloroformu, neboť sval schopný aktivní kontraktury setrvává i po jednom podráždění dlouho ve stavu smrštění a jen velmi ponenáhlu se protahuje do původní délky.
Tedy i kysličník uhličitý i ether i chloroform způsobují mimo snížení dráždivosti též stavy svalů, jichž společný charakter mohl by spočívati na společném podkladu fysikálně-biologickém.
Společným znakem všech těchto stavů kontraktorických jest mimo postupné smršťování též makroskopicky patrná deshydratace svalů, která ovšem v konečném stadiu značí smrt, ale která asi již před tím probíhala a jejíž nenáhlý postup pravděpodobně modifikoval reakce svalové. Tuto domněnku (Duboisovu) fakticky prokazuje práce Duriga (Pfliigers Archiv, 97, S. 475.), který zjistil experimentálně, že deshydratace svalu způsobuje identické modifikace jako kysličník uhličitý, t. j. snížení dráždivosti a dlouho trvající stav smrštění sledující i jedno podráždění.
S uvedenou domněnkou souhlasí též ony theorie smrštění svalového, dle nichž změny formy kontraktilních částic jdou parallelně se změnami množství vody a stavu nabobtnání elementů svalových.
Dle nejznámější z těchto theorií, totiž Engelmannovy, můžeme si představit, že anisotropní hmota svalová skládá se z tyčinkovitých útvarů, jež při smrštění svalu bobtnají vodou ze substance isotropní nekontraktilní a nabývajíce tak formy kulovité způsobují zkrácení a stluštění svalu. Při ochabnutí vydávají zase vodu do isotropní substance a protahují se.
Představíme-li si, že se tato výměna vody děje, ne mezi vrstvami svalu nad sebou položenými, nýbrž mezi vrstvami položenými vedle sebe, t. j. rnezi fibrillami a sarkoplasmou, můžeme pochopit účin kysličníku uhličitého, etheru a chloroformu jako postupnou deshydrataci svalu, kterouž sarkoplasma jednak stávajíc se hutnější modifikuje průběh smrštění svalového (jako u kysličníku uhličitého) jednak tuhnouc a smršťujíc se zároveň (v etheru a chloroformu) způsobuje postupné smršťování svalu bez přímého poškození kontraktilních elementů.
II. ﻿12
X.
Vysvětleni obrazce 1.—14.
Všechny obrazce čtou se od levé strany k pravé. «, b jsou analogní svaly gastroknaemii téže žáby.
V obrazcích 1. až 6. byl interval podráždění l'5 vteřiny.
Obr. 1. Sval a od čtvrté kontrakce v kysličníku uhličitém. Patrné mizení elastických oscillací a protahování dekrescenty. Sval b kontrolní těchto změn nejeví
Obr. 2. Sval a od počátku v parách etherových. Jednotlivé kontrakce se zmenšují. Sval se postupně zkracuje a píše nové a nové abscissy. Elastické oscillace se zmenšují ponenáhlu, ale dekrescenta se ne-protahuje. Sval b kontrolní.
Obr. 3. Sval a v chloroformu, sval b v kysličníku uhličitém. Kontrakce psány od jedné ordináty. Patrný rozdíl působení etheru a kysličníku uhličitého. Sval a postupně se zkracuje, elastické oscillace nezmizejí úplně a dekrescenta se neprotahuje ani po 120 podrážděních. Kontrakce svalu b. ztrácejí skoro ihned elastické oscillace a dekrescenta se charakteristicky protahuje jako u svalu a v obr. 1.
Obr. 4. Sval a po 6 minut v chloroformu, za kterouž dobu stane se úplně nedráždivým. — Sval b kontrolní jeví únavné změny úplně obdobné změnám způsobeným kysličníkem uhličitým na svalu b v obrazci 3.
Obr. 5. a 6. Rozdíl působení etheru (sval a obr. 5.) a chloroformu (sval a obr. 6.). Rozdíl jest pouze kvantitativní. Sval v chloroformu zkracuje se postupně rychleji a vydatněji než sval v etheru. Svaly b analogní, kontrolní.
V obr. 7. až 14. byl interval podráždění l vteřina.
Obr. 7. Sval a kontrolní. Sval b od znaménka e v etheru. Oba svaly jeví Buckmasterovy počáteční kontrakce. Na svalu a ukazují se též Bowditchovy »schody« a typický průběh únavy. Sval b se počne po 14"" postupně zkracovat, ale elastické oscillace mizejí teprve po 140"".
Po 8 minutách, když již kontrolní sval byl unaven, byl zvýšen podnět pateronásobně (znaménko f). Sval a reaguje sérií kontrakcí větších, než byly ony při původním submaximálním podnětu. Sval b reaguje jen velmi nepatrně.
II.
. ﻿13
Obr. 8. Aktivní kontraktura z kysličníku uhličitého, který byl normální žábě před 24 hodinami applikován per rectum.
Obr. 9. Aktivní kontraktura spontánní.
Obr. 10. Sval a kontrolní. Sval b analogní, od znaménka ch v parách chloroformových při temperatuře 5° C. Velmi nepatrná kontraktura passivní.
Obr. 11. Sval a kontrolní. Sval b od znamení e v etheru, od znamení L ve vzduchu. Patrné zmenšení kontraktury po odstranění etheru vzduchem. Kontrakce však i po odstranění etheru snižují se dále
Obr. 12. Passivní kontraktura v chloroformu (od písmeny cK) při temperatuře 26° C. Kontraktura vyvíjí se nejrychleji na počátku působení chloroformu. — Kontrakce z počátku mizejí pomaleji než později.
Obr.  13.  Zakončení normální únavy svalu.  Od znamení ch v chloroformu.
Passivní kontraktura se vyvíjí jako na svalu neunaveném. Obr.  14. Sval a od znamení ch v chloroformu,   b analogní sval kontrolní
V dvacetivteřinových   pausách   klidu   postupuje kontraktura svalu
pomaleji než v činnosti.
II. ﻿Dr. K. LHOTÁK: Výzkumy o účinu etheru a chloroformu na isolovaný sval.
TAB. I,
Rozpravy České Akademie II. třídy, ročník XIII. číslo 2. ﻿Dr. K. LHOTÁK: Výzkumy o účinu etheru a chloroformu na isolovaný sval.
TAB. II.
Rozpravy České Akademie II. třídy, ročník XIII. číslo 2. ﻿Dr. K. LHOTAK: Výzkumy o účinu etheru a chloroformu na isolovaný sval.
10.                                                       n
TAB. III.
Rozpravy České Akademie II. třídy, ročník XIII. Číslo 2. ﻿
"
