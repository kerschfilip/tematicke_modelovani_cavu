"","x"
"1"," ﻿ROČNÍK XIII.
ČÍSLO 21.
Pozorování o vitálních pochodech na mikrosomách leukocytů.
Podává
Dr.  Vladislav  Růžička,
assistent ústavu.
(S vyobrazením v textu.)
(Z c. k. hygienického ústavu prof. dra. Gust. Kabrhela.)
(Předloženo dne 13. května 1904.)
Ukázal jsem sice již ve své práci »Obiologickém významu barvitelných zrnek v obsahu bakterií* *) pozorováním o vytvoření se přihrádky v kokku, dělení protoplasmatického granula v bakteriích a plísních, mizení a objevování se zrnéček v plasmatu bakterií, že možno právem mluviti o vitálním barvení. Od té doby bylo sděleno ještě několik případů zajisté nepochybného intravitálného zbarvení. Tak pozoroval W olff2) tinkci nervové soustavy u distom parasitujících v žábách, Krause3) zbarvení řasinkového epithelu ve vestibulu labyrintu mihulího methylenovou modří.
V diskussi jest však stále ještě, zda často pozorované zbarvení mi-krosom cytoplasmatu jest zjevem vitálním či postmortálním.
Obrátil jsem proto i k tomu svůj zřetel a sděluji v následujícím výsledky svého zkoumání.
K barvení použil jsem směsi stejných dílů 0'05% ní methylenové modři a neutrální červeně v destillované vodě, kterou jsem nechal na podložním skle přischnouti.
Praeparát krevní na přischlou vrstvu s kapkou 0'6%-m'ho roztoku NaCl přiklopen a obklopen rámečkem vaselinovým neb paraffinovým. Dif-ferencované zbarvení buněk objevilo se záhy.
') Rozpr. České Akad. 1902.
2) Arch. f. Anat. u. Entwickelgesch.  1902.
•i Anat. Anzeiger, 1904.
Rozpravy : Roč. XIII. Tř. II. Č. 21.                                                                              l
XXI. ﻿Popisovati budu pouze zjevy pozorované na granulích leukocytů a to krve žabí a morčecí. Zároveň upozorňuji, že analogických pozorování, jako jsou níže uvedená, vykonal jsem celou řadu, tak že výsledky sdělené nejsou zjevy nahodilými.
Krev žabí.
Počátek pozorování 2 h. 30 m. Menší leukocyt opatřený hrubou granu-lací, líně, ale přece patrně pohyblivý. Jádro neviditelno, granula zbarvena tónem neutrální červeně. Během stálých amoeboidních pohybů těla buněčného jeví endoplasma granula obsahující (jako celek) tvar stále se měnící, tvar a poloha hyalinních výběžků stále se mění; granula jsou hned diťfusnč rozdělena, hned hromadí se uprostřed anebo na některém místě periferie. Ve '2 h. 50 objeví se na jednom místě obvodu modře nadechnutý pruh, mizí však brzy. Potom vynořují se obrysy nebarvícího se polymorfního jádra buď tu bud' onde mezi růžově zbarvenými mikrosomy v kolísající zřetelnosti. Pohyblivost' buňky jest stále dobrá.
Ve 2 h. 57 jsou granula, nyní v tónu haematoxylinu přebarvená, zatlačena stranou; z houfu jimi tvořeného vyniká zřetelně část nezbarveného jádra, ostatní jeho kontur mezi granuly skrytý jest nejasný. Buňka je ještě pohyblivá. Ve 3 h. jest největší část granulí zbarvena tónem haemato-xylinovým; jednotlivá, úplně na obvodu ležící zrna barvi se modře; modré zbarvení objevuje se nezřetelně též uprostřed leukocytů. Ve 3 h. 6 buňka se již sotva pohybuje. Jádro vystupuje ostřeji, granula jsou špinavě modře zbarvena. Ve 3 h. 8 viděti ostře podkovovité jádro modře zbarvené uprostřed buňky, veškerá granula jsou pak zbarvena modře tónem Vnethylenové modři.
Krev morčecí.
Čile se pohybující malý leukocyt bez viditelného jádra s nemnoha malými, na periferii uloženými a neutrální červení zbarvenými granuly. Počátek pozorování 2 h. 30. Záhy jest viděti obrysy ledvinovitého jádra, jež zůstává nezbarveno. Kdežto na levé straně cytoplasmatu vysýlány jsou čile pohyblivé hyalinní pseudopodie, za nimiž se červeně zbarvená granula v houfcích řinou, tvoří se na pravé kulovitý pupen, obsahujíc nezřetelnou, diffusně zbarvenou hmotu. Pupen jeví zřejmou tendenci se odděliti. Obsažená v něm nezřetelná, růžově zbarvená hmota, dříve v celém svém rozsahu nedifferencovaná, rozliší se později ve dvě nestejně veliká, temně zbarvená zrna. Tato se ihned dělí, tak že pupen, jenž se mezi tím něco prodloužil, obsahuje nyní čtyři zrnka velikosti přibližně stejné. Pseudopodie v levo zataženy pak zpět; pupen přemění se v tlustý výběžek. Dvě z obsažených v něm zrnek zmizí znenáhla; ze zbylých jedno jest temně zbarveno a vyniká ostře, druhé se zvětšilo, současně zblednuvši. V dalším průběhu objevuje se uprostřed granulí diffusně růžové zbarvené místo
XXI. ﻿(jádro?); obě ve výběžku uzavřená zrna jsou nyní temně zbarvena. Výběžek znenáhla se vtahuje, na jiných místech vynikají jiné; místo oněch dvou zrnek viděti nyní jedno veliké, kulovité a velmi bledě zbarvené.
Brzy potom zříti v cytoplasmatu jen malá, temně zbarvená granula; výběžek byl úplně vtažen, diťfusní růžové zbarvení uprostřed leukocytu rovněž zaniklo; za to objevují se nyní obrysy nezbarveného jádra tu i tam, nezřetelně sice ale přece patrně. Buňka pohybuje se ještě stále velmi čile; granula jsou namnoze en masse pošinována, zbarvení jich něco pobledlo. Ve chvíli, kdy buňka právě měla tvar pyramidy, na jejíž basi se rýsovalo nezbarvené jádro a z níž stranou vynikal tlustý výběžek, objevil se na hrotu pyramidy houfeček asi 8, na basi pak 2 zrnka, která všechna byla modře zbarvena a širokými nezbarvenými pásmy bez určité struktury od houfu červeně zbarvených uprostřed ležících granulí oddělena. Ale zrnka ta brzy zmizela, také jádro stalo se neviditelným, pouze na hrotu pyramidy zbylo jedno modré zrnko uprostřed diffusně modře zbarvené hmoty. Ale také to zaniklo záhy a živě se pohybující buňka obsahovala opětně pouze červeně zbarvená granula. Hned potom seskupila se tato uprostřed leukocytu na okamžik kulovitě sbaleného, kdežto dvě třetiny obvodu jsou lemovány řadou modře zbarvených zrnek. Ta zmizí opět a v hustém houfu červených granulí objevila se dvě modrá, periferně uložená. Zároveň jsem pozoroval, že mnohá z granulí, mezi nimi i jedno modré spojila se navzájem vyslanými vlákénky. Na to vzal leukocyt na sebe tvar široce vře-tenovitý. Při jedné z podélných stran shromáždila se většina granulí, nyní opět červeně zbarvených, v podobě srpku; na druhé, opačné straně objevila se dvě tmavě zbarvená, ostře vystupující a jedno velké bledě zbarvené zrno. Leukocyt se ještě stále dobře pohyboval. V jeho středu nebylo ani granulí ani zbarveného místa. Zrno slabě zbarvené rozdělilo se přímo, jedna z povstalých částí zmizela, druhá měla z počátku kulovitý tvar, potom se zvětšila a přijala tvar kyjovitý. Později zbarvila se temněji, zároveň pak jevila se menší. Místy lze na granulech pozorovati pohyb lokomoční. Na tomto místě bylo mi pozorování na 5 minut přerušiti. Vrátiv se k němu shledal jsem, že leukocyt dosud čile se pohybující v jedné části své jest zbarven diffusně modře bez určitých kontur. Jednotlivá granula jsou červená, dvě temně modrá, hned vedle nich jedno červené. V nejbližším okamžiku jsou všechna granula modrá, jádro modře zbarv íné vystupuje ostře. Na to objeví se opět ojedinělá červená zrna, většina však zůstává modrou, též jádro. Konečně zaniknou červená zrnka a zbarvení methylenovou modří ovládne. Současně stávají se pohyby stále línějšími, až konečně zcela zaniknou. Oku jeví se pak obraz malého leukocytu s nevelkým cytoplasmatem a velkým jádrem. Jádro i granula jsou modře zbarvena. Konec pozorování o 3/4^-
Z těchto pozorování plyne, že na granulích cytoplasmatu živých leukocytu žabích a morčecích lze zjistiti analogické zjevy, jaké jsem z části
XXI. ﻿pozoroval na zrnkách obsahu bakterií.*) Především uvádím : mizení přítomných granulí v plasmatu a objevování se jich z plasmatu, pochody to, které, jak jsem ve své citované práci uvedl, činí dojem jednak rozplývání v základní hmotu, jednak zhušťování této. Toto pozorování nespočívá na žádném omylu; faktum to třeba uznati. Jest potvrzením názoru Ehr-lichova, odvozeného z fixovaných praeparátů, že granula jsou produktem jakési vnitřní sekrece buněčné. Ovšem mínil Ehrlich, »že jen shodnutím řady šťastných okolností mohlo by se podařiti, aby přestupování rozpuštěné hmoty granulí do okolí bylo lze sledovati«. Pozoroval jsem mizení a objevování se granulí často, a to i na nezbarvených buňkách. Ovšem jest pochod ten za použití vitálního barvení snáze viditelný a též instruktivnější, neboť právě toto zbarvení objevuje nám jeho podstatu. Již ve své výše citované práci poukázal jsem k tomu, že mizení granula nelze uváděti na odbarvování barviva působením nějakých lokálních životních pochodů redukčních, a to proto, že nezbarvená granula, která i v leuko-cytech častěji lze pozorovati, vedle zbarvených zcela dobře jsou viditelná. Právě zblednutí zbarvení ukazuje nám, že granulum podlehlo chemické změně, která hmotu jeho co do barvitelnosti a vzezření činí shodnou s okolní hmotou základní. Zajisté vzbudí moje pozorování menší podiv, vzpomeneme-li si údaje Ehrlichova, že buňky žírné jeví někdy místo obvyklého obrazu: nezbarveného jádra obklopeného plasmatem se silně metachromaticky zbarvenými granuly — obraz: jádra zbarveného silně v tónu granulí a cytoplasma se stopami pouze zrn. Obraz ten byl vykládán tak, že granula se rozpouštějí a roztok jich diffunduje do jádra. Tomu ovšem pozorování intra vitam nenasvědčuje. Ale pozorování moje ukazují, že se mohou granula v okolní základní hmotu a tato zase v granula přeměňovati. Z toho plyne dále, že Ehrlichem zvolený výraz »sekrece* není zcela šťastně volen, ježto při pochodu vylíčeném nejde o tvorbu sekundárního produktu, nýbrž o rozlišení ve smyslu Prenantova »proto-plasma supérieur«.
Dle Ehrlicha jest velikost jednotlivých granulí pro každý druh granulí — vyjímaje buňky žírné — každého druhu zvířecího určitá a stejná. Moje zkušenosti nesouhlasí s tímto tvrzením. Shoduji se v té příčině s Arnoldem2). Ač při mých výzkumech žírné buňky byly vyloučeny, ježto jsem používal zcela normálních zvířat, shledal jsem přece, že velikost granulí i v téže buňce značně může kolísati. Také není určitá velikost jejich nijak konstantní, neboť jsem pozoroval, že jednotlivá zrna splýváním i vlastním vzrůstem se mohou zvětšovati a dimensí dvaceti- i vícenásobných nabývati, jakož že naopak větší zrna se mohou zmenšovati. Také na fixovaných praeparatech pozoroval jsem na granulích rozdíly ve velikosti.
') Rozpr. České Akademie 1902. *) Arnold, Virch. Arch. 157, 1899.
XXI. ﻿Domnívám se, že z pozorovaných mnou zjevů: mizení a objevování se granulí, z rozdílů ve velikosti a počtu s tím shodných, jakož z okolnosti, že granula vlákny ze sebe vytvořenými se mohou spojovati, lze souditi, že protoplasma leukocytů podrobeno jest stálé změně a že živé rnorfo-logické součásti v něm obsažené vzájemné morfologické přeměny jsou schopny. Pozoroval jsem podobné zjevy i na bakteriích a označil jsem je jako vitální m o rfol ogi ckou proměnlivost p roto plasmatu.
Připomenouti dlužno, že po barvení neutrální červení nebo methylenovou modří granula nejsou vždy stejně intensivně zbarvena. Zejména při použití neutrální červeně lze to pozorovati. Mohou býti buď temně nebo bledě zbarvena, což také Arnold již pozoroval. Při současném použití obou barviv může se na zrnech objeviti jakási elektivnost tím, že část jich barví se jedním, část druhým barvivem. Stejným barvivem zbarvená zrna nemusí nikterak nalézati se v téže partii leukocytů. Zbarvení může, i když jest singulární, během jisté doby jeviti kolísání tak, že ku př. z počátku jest silnější, potom slabší, na to se zase sesiluje, aby později opět zbledlo; takové kolísání intensity může se častěji opakovati. Odehrávati se může buď na jednotlivém zrnku, nebo na části granulí anebo na všech granulech buňky současně. Dotyčná pozorování vykonal jsem na úplně čilých, pohyblivých buňkách i žabí i morčecí krve.
Zbarvení jednou nabytého mohou zrna opět pozbyti, zejména zrna jednotlivá.
Neobyčejně interessantní jest chování se granulí, použijeme li dvojnásobného barvení neutrální červení a methylenovou modří dle mého předpisu. Pozoroval jsem konstantně, že granula v takovém případě přijímají především neutrální červeň a že ji tak dlouho podržují, dokud jeví vlastnosti vitální; jakmile buňka počne odumírati, zastavujíc znenáhla svoje pohyby, počnou se i granula její znenáhla barviti methylenovou modří, již v dobu tu přijímá též jádro, které se do té doby nebarvilo.
Při použití metody mnou proponované jeví se tedy v barvitelnosti živé a mrtvé hmoty granulové pozoruhodný rozdíl.
Živoucí hmota granulová barví se sice singulárně též methylenovou modří, předložíme-li jí však směs stejných dílů methylenové modři a neutrální červeně dle mého návodu, tu dává přednost této, začne se však ihned barviti onou, jakmile počne odumírati.
Rozdíl tento jest tím pozoruhodnější, že obě barviva jsou povahy zásadité. Ovšem jest neutrální červeň zásaditější než methylenová modř. Jest sice důležitý rozdíl mezi oběma barvivy. Neutrální červeň jest totiž jakožto eurhodin barvivem azinovým, kdežto methylenová modř náleží mezi thiaziny. Zda-li síra v jádru poslednějšího barviva rozhoduje o dif-ferenciálném zbarvení živých a mrtvých granulí, neodvažuji se rozhodnouti.
V pokuse za analogických podmínek podniknutém s oxazinovým barvivem Capri-modří, v jehož jádru síra nahrazena jest kyslíkem, kdežto jinak konstituce jeho jest, až na to, že má o jednu methylovou skupinu
XXI. ﻿více a vodík jedné amidové skupiny nahrazen jest dvěma methyly, analogická s konstitucí methylenové modři, objevil se po odumření buněk neutrální červení zbarvených sotva znatelný nádech modrého zabarvení na jednotlivých mikrosomech — daleko převážná většina jich zůstala červeně zbarvena. Nemíním však z tohoto chování vyvozovati dalších důsledků.
Molekulárný volum methylenové modři jest větší než u neutrální červeně ; okolnost tato však sotva má význam pro náš případ, ježto se živá granula barví také methylenovou modří, použije li se jí singulárně.
Zdá se tedy, že při zjevu mnou konstatovaném jde o případ chemické elekce, které snad bude lze použiti k charakteristice rozdílu mezi živými a mrtvými mikrosomy cytoplasmatu některých leukocytů.
Z četných zjevů mnou pozorovaných zmínil bych se ještě o jednom, neboť se domnívám, že se týká poměrů, které dosud na živém objektu pozorovány nebyly.
Morčecí krev. Dvojnásobné barvení dle předpisu výše uvedeného. Leukocyt dobře pohyblivý 7 X 7 {*> veliký s granuly červeně zbarvenými. Počátek pozorování ve 4 h. Mezi granuly lze pozorovati větší útvary, jaké též Arnoldem byly viděny. Jedno větší bledne po chvíli značně, druhé menší je silně zbarveno. Na to tvoří se v těle buněčném nezřetelné temnější partie, jichž zbarvení (neutrální červení) později se seslabuje a jež také záhy zanikají. Větší útvar zdá se, že na jedné straně splývá s hmotou základní, současně je zmíněné menší granulum slaběji zbarveno. Po chvíli zase všechny elementy jsou zbarveny silněji a vystupují ostřeji. Mikrosomy jsou v těle buněčném nepravidelně rozděleny; velikost jejich až na nepatrné výjimky je téměř stejná. Menší granulum výše zmíněné se rozdělilo v útvar kulovitý a kyjovitý, onen zanikl záhy v základní hmotě. Velký útvar měnil jen málo svůj kulovitý zevní tvar a své zbarvení; zůstává i na dále zřejmě patrným. Pojednou staly se po pravé jeho straně viditelnými tři radiérně od něho k periferii leukocytů probíhající zřejmě patrné pruhy, z nichž nejhořejší přeměnil se u větší kouli, nejspodnější ve čtyři granula, prostřední pak prozatím zůstal nezměněn. V nejbližší fási differencoval se pak opět ve čtyři menší granula, jež co do velikosti shodovaly se s granuly z nejspodnějšího pruhu vzniklými. Myslíme-li si granuly zaujímajícími místo dřívějších pruhů položenou čáru spojující je s onou koulí, tu shledáváme, že odpovídají úplně poloze a směru oněch pruhů. Jest dále velmi nápadno, že od této chvíle také většina granulí dříve zcela nepravidelně v cytoplasmatu uložených jeví uspořádání v řadách, radiérně od periferie k velké kouli probíhajících. Uspořádání to udržuje se asi 7 minut. Pak opět zavládá nepravidelnost, ač radiérní uspořádání ještě na některých místech nějaký čas zůstává naznačeno.
Po celou dobu pozorovací nestalo se jádro nijak patrným. Další změny leukocytů sledovati bylo by pro účel tohoto pojednání zbytečno. Pozorování zakončeno ve 3/45. Během celého pochodu byla všechna granula neutrální červení dobře zbarvena. Velká koule zpočátku byla lesklá, homo-
XXL ﻿genní; ve faších, kdy radiérní uspořádání granulí bylo nejvýznačnější, pozbyla lesku a jevila se mdlou, takořka voskovitou. Původně tvaru čistě kulovitého, nabyla ku konci této doby podoby více kuželovité a jevila krátce i naznačení jakéhosi temnějšího zrnění ve svém nitru.
Poukazuje na svoje, během pozorování zhotovované vyobrazení, domnívám se, že zjev jím znázorněný jest ve smyslu Heidenhainových organických radií vykládati. Charakteristické radiérní uspořádání a centrování mikrosom v pravidelných řadách na velkou kouli, nepřipouštějí, aby se pomýšlelo na obraz zcela nahodilý. Obrazy z fixovaných praeparátů Reinkem nebo Holmgrenem podané jsou zcela analogické s těmi, které jsem měl příležitost viděti na živé buňce.
Dle Heidenhaina jsou mikrosomy zařaděny do těchto radií. S tím souhlasí úplně moje pozorování, učí však ještě vedle toho, že také rádie
....
*         W
l
. '/• ©
...
11-
-. - -• ...v.
jakožto elementy z živé hmoty složené podléhají vitální proměnlivosti proto-plasmatu, neboť jsem přímo zjistil přeměnu jich v zrna. Je také jasno, že hmota radií samých liší se lučebně od hmoty mikrosom, neboť za použití mnou udaného dvojnásobného barvení nezbarvila se ani neutrální červení ani methylenovou modří.
Velkou kouli, k níž rádie a potom řady mikrosom směřovaly, bylo by pokládati za centrosoma. Z velikosti koule plynul by zajímavý poznatek, že názor Boveriho o tomto útvaru lze podepříti skutečnostmi. Ovšem nemíním tento nález sevšeobecňovati, podařiloť se mi ho zjistiti až dosud jen v tomto jediném případě.
XXI. ﻿Zajisté lze asi sotva popříti, že moje pozorování dokazují skutečnou existenci vitálního zbarvení. Námitka Galeottiho,1) že zbarvení jednotlivých částí je důkazem, že jde o části nefungující a že zbarvení celých buněk jest důkazem jejich zániku, neplatí pro moje pozorování. Měl jsem před sebou i fungující části cytoplasmatu, i živé buňky zbarveny. Dokonce nelze moje objekty pokládati za buňky moribundní, vzpomeneme-li si, že teprve změna barevného tónu v modř naznačovala počátek odumírání. Než se dostavila, pozoroval jsem vždy ještě pohyby a začasté i rozmnožení zbarvených granulí v plasmatu leukocytů. Pozorování to jeví také, že granula nemají převahou význam reservních látek; ty by se v odumírajících buňkách sotva nahromaďovaly. Nahromadění to neděje se dělením granulí; domnívám se, že smrt buňky podporuje vystupování rozlišenin cytoplasmo-vých asi podobně, jako Stricker a Auerbach vykládali objevování se jádra v odumírajících buňkách, u nichž během života nebylo viditelné. Neviditelnost jádra a jeho negativní chování vůči zásaditým barvivům, jichž jsem při svých výzkumech používal, jest rovněž důkazem, že barveny byly buňky živé.
Že ani jednotlivé zbarvené části buněk při mých pozorováních nebyly částmi odumírajícími anebo nefungujícími, jeví se zřejmým z toho 1. že na nich nedostavila se změna barevného tónu v modř; 2. že zbarvená granula byla schopna se rozděliti a vlákénky spojiti; 3. že v intensitě zbarvení dostavovalo se kolísání.
Nakanishi-ho2) tvrzení, že amoeboidní leukocyty nikdy barviva nepřijímají, jest pozorováními mými vyvráceno.
Dále se zdá dle mých pozorování, že vitální barvení dlužno pojímati jako chemický pochod.
Tak jsem ku př. pozoroval, že zcela bezbarvý morčecí leukocyt přilnul k diffundujícímu právě kusu methylenové modře a přece se modří nezbarvil, nýbrž granula jeho přijala neutrální červeň.
Často viděl jsem leukocyty s červeně zbarvenými granuly uprostřed tekutiny modře zbarvené.
Vedle zbarvených granulí mohou se v téže buňce i nezbarvená nacházeti. Zjev ten pozoroval již Arnold.
Na počátku letální přeměny barevné lze viděti jednotlivá modře zbarvená granula vedle červeně zbarvených. Je-li již ona změna sama ukazatelem, že běží o pochody lučebné, jest jím zmíněné zbarvení ojedinělých zrn tím více, že jejich modré zbarvení ještě může zaniknouti a červeným býti nahrazeno.
') Ricerche sir
Bd. 11.
delle cellule  viventi.   Ztschrft.   fůr wiss. Mikrosk
z) Můnchener med. Wochenschft. 1900.
XXI"
