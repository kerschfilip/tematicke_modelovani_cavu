"","x"
"1"," ﻿ROČNÍK V-II.
TŘÍDA II.
ČÍSLO 18.
Teratologická pozorování na toliji
(Parnassiá palustris L.).
Napsal J.   Vilhelm.
(S l tabulkou.)
Práce z botanického  ústavu české university. Předloženo dne 17. února 1899.
Po několik roku v letním období na svých botanických vycházkách všímal jsem si na rašelinných loukách v severních Cechách květů, hojné zde rostoucí tolije (Parnassiá palustris L.), z té příčiny, že se v nich vyskytují časté abnormity. Jest to především polyfyllie gynaecea, dále pak buď abnormální postavení, buď větší neb menší počet částí květních. Mimo některé již známé abnormity podařilo se mi nalézti dva různé abnormální květy této rostliny, dosud snad nepozorované a nikde ještě nepopsané. —
Jak známo, vyskytují se abnormity ve květech některých rostlin poměrně velice zřídka. Nález takových individuí jest nahodilý. Abnormita sama povstává za zcela zvláštních nám ne vždy známých okolností, jimiž provázena jest hned počátkem vývoje. Význam jejich nedá se upříti a nyní všeobecně se uznává. Mnohdy úplně nejasné, dosti těžce vyložitelné poměry a vzájemné vztahy na těle rostlinném se jimi vysvětlují. Nemalý prospěch z prozkoumání jejich mívá v první řadě morfologie a pak systematika rostlinná. V této rozpravě jednáno bude pouze o abnormitách květů Parnassie.
V měsíci srpnu r. 1897 za svého pobytu v Bělé u Bezděze nalezl jsem na rašelinných loukách v údolí prostírajích se pod městem přes vesnici Vrchbělou k Bezdězům, mezi ohromnými spoustami normálních květů Parnassie dvě rostliny s květy hned na první pohled lišícími se od ostatních normálních květů svou plností. Individua tato rostla od sebe v poměrně nepříliš značné vzdálenosti.
Hned po prvním ohledání na samém místě bylo možno konstatovati, že všechny formace květní jsou abnormálně zdvojeny.
Rozpravy:  Roč.  Vlil.  Tř. II.  Č.  18.
XVIII. ﻿Snadno daly se spočítati kališní, korunní plátky, tyčinky, patyčinky (staminodia), jichž bylo stejně na obou květech po deseti Plodolistů bylo u prvního individua osm, u druhého deset. V případě prvním počet jednotlivých částí květu souhlasil úplně s dvojnásobným počtem normálního květu. Druhý květ měl deset plodolistů, tedy stejný počet jako ostatních květních formací, patyčinek, tyčinek, korunních a kališních plátků.
Květy s pěti plodolisty, tedy květy dokonale pětičetné, byly již pozorovány, ač dosti zřídka, přece několikráte. Mimo jiné abnormity nalezli a popsali dokonale pětičetné květy Parnassie v starší a novější době, pokud mi známo: Rop ér, Wydler, Buchen auf Drude, Bennet a prof. dr. Lad. Čelakovský. Z toho možno souditi, že základem našeho druhého abnormálního květu mohl by býti považován úplně pětičetný abnormální květ.
Vedle abnormálního vj^vinutí obou květů nápadno bylo, že asi v jedné třetině nad basí na lodyze místo obyčejného jednoho objímavého srdčitého listu vyskytly se listy tři.
Tak asi jevily se obě rostliny při prvním shlédnutí.
Ježto nedostávalo se mi potřebných pomůcek k podrobnému prozkoumání a literatury v obor ten spadající na samém nalezišti, pečlivě praeparovaná obě invididua jsem uschoval na příhodnou dobu k podrobnějšímu studiu. Aby se zachoval celkový ráz čerstvých těchto abnormálních rostlin, pořídil jsem před usušením jejich obrazy (Obr. B a C). Později teprve v botanickém ústavu c. k. české university počal jsem je důkladněji studovati.
V literatuře jednající o Parnassia palustris a v teratologické literatuře vůbec nenalezl jsem nic podobného popsaného.
Aby pak rozdíl mezi květem normálním a těmito nově nalezenými abnormálními lépe se mohl porovnati, zmíním se krátce o složení a vzájemném postavení všech částí normálního květu.
Na normálním květu Parnassie (Tab. I. obr. A a diagramm o) pozorujeme pět plátků kališních, dosti úzkých, zelených v jednom kruhu. Je-li orientován květ dle podpůrného listenu, nachází se druhý lístek právě proti němu v mediáně. Vývoj plátků kališních jest dle 2/6. Po tomto prvním kruhu následuje kruh druhý, plátků korunních, jichž jest rovněž pět. Tyto plátky jsou mnohem větší než kališní, pěkně bílé s vodnatě bezbarvými, jakoby vrytými, od dolejška znoženě rozvětvenými nervy. Vzájemné postavení jejich ku kalichu jest střídavé.
Třetí kruh tvoří tyčinky plodné, střídajíce se pravidelně s kruhem korunních lístků a stojící před lístky kališními. Tedy jsou to tyčinky epi-sepální. Vyvíjí se v pořádku klikatém (zickzackartig). Dle označeného pořádku přikládají se nejprve k plodolistům a pak rovněž takovým způsobem činí pohyb nazpět a kladou se na kališní plátky. Po vyprášení pylu ztrácejí obyčejně své prašní pytlíčky. To děje se též dle dříve naznačeného pořádku.
XVIII. ﻿Další kruh jest kruh patyčinek, jenž má taktéž pět členů. Jest to druhý kruh tyčinek, neplodných, přeměněných v patyčinky (staminodia). Tyto střídají se opět pravidelně s kruhem tyčinek a stojí před plátky korunními. Jsou to žlutozelené, dosti široké lupínky na vnitřní straně kýlnaté. Na hořením okraji nachází se obyčejně asi 11 na nitkovitých brvkách stojících kuličkovitých žlázek. Široké lupínky patyčinek původně stojí o něco výše než fertilní tyčinky, ale později kryjí tyčinky zvenčí svými dosti širokými brvitými okraji (diagram a), takže androeceum má obdiplostemonický charakter. Kruh patyčinek silně všinut jest do kruhu tyčinek, z čehož postavení každému pozorovateli z počátku zdá se býti obrácené než jest skutečné. Zdá se totiž, že následuje kruh patyčinek hned po korunních plátcích a teprve po něm že vyvinut jest kruh fertilních tyčinek. Ale podle povšechného morfologického pravidla o vyhýbání se nejbližších kruhů v květu nebylo by možné toto postavení. Také nalezl jsem jedno individuum, jež mělo jinak normální květ, s jednou tyčinkou proměněnou v dokonalý plátek korunní, jenž nesl rudiment pouzdra prašného. Buchenau pak uvádí přeměnu patyčinky v plodolist.
Poslední nejvnitrnější kruh tvoří plodolisty. V obyčejném případě čtyry plodolisty zaujímají postavení diagonální. Při výminečném abnormálním vyvinutí se pěti plodolistů, o němž svrchu bylo řečeno, postaveny jsou plodolisty epipetalně, což se shoduje s povahou květu obdiplostemonického.
I. První abnormální květ.
(Obr. B, diagramm b).
Jak v přední části bylo uvedeno, bylo vyvinuto v tomto květu deset plátků kališních. Již pouhým okem dalo se rozpoznati, že tyto kališní plátky nestojí v jednom kruhu, nýbrž ve dvou. Zcela pravidelně naznačen byl kruh vnější a vnitřní. Pět plátků stojících v kruhu vnějším zakrývalo poněkud okrajem svým druhých pět plátků kališních kruhu vnitřního, pozoro-ván-li byl květ ze zevnějšku. Mimo toto makroskopické pozorování ještě lépe pod silně zvětšující lupou bylo viděti, že jsou tu vytvořeny dva kruhy na basích těchto lístků. Base lístků vnitřního kruhu všinuty byly více do vnitra květu a vnějšího kruhu naproti tomu splývaly s lodyhou. Postavení vzájemné těchto dvou kruhů bylo střídavé, plátky vnitřního alternovaly s plátky vnějšího kruhu. Srovnáme-li to s normálným květem, dříve již popsaným, plátky kališního vnějšího kruhu stály pravidelně jako kališní plátky, plátky vnitřního kruhu odpovídaly zcela plátkům korunním. Podotknouti dlužno> že plátky kališní, ačkoliv jich vyvinuto bylo dvakráte tolik, kolik jich jest v normálním květu, byly co do tvaru a velikosti úplně shodné s těmito.
Po těchto dvou kruzích plátků kališních následovaly, jdeme-li dále do centra květu, plátky korunní. Počet jich byl deset a stály zase ve dvou
l* XVIII. ﻿střídajících se kruzích po pěti plátcích. Kruh vnější korunních plátků střídal se s vnitřním kruhem kališním a stál přímo před vnějším kruhem kalicha; kdežto vnitřní kruh korunních plátků střídal se s vnějším kruhem lístků korunních a stál před vnitřním kruhem lístků kališních.
Plátky korunní kruhu vnějšího přikrývaly svými okraji po obou stranách plátky kruhu vnitřního, při pohledu ze zevnějšku. Velikostí a tvarem plátky korunní nelišily se téměř ničím od těchže u normálního květu.
Následovalo deset tyčinek a jak dalo se zjistiti, tvořily tyto jeden kruh. Normálně jich bývá jen pět, proto v našem případě počet členů jest zdvojen. Dle všeobecného pravidla o střídání se alternovaly s oběma kruhy korunních plátků a byly v mezerách mezi těmito. U obou abnormálních individuí zde popisovaných prašníky byly téměř všechny opadalé a zbývaly z tyčinek jenom nitky.
S kruhem tyčinek alternovaly staminodie, počtem deset, taktéž vyvinuté v jednom kruhu. Postaveny byly tedy dílem episepálně, dílem epi-petálně.
Vzájemné pozorování tyčinek a patyčinek bylo poměrně nejtěžším. Patyčinky, jak v předu u normálního květu bylo naznačeno, silně všinuty jsou mezi tyčinky. To jevilo se u našeho případu způsobem takovým, že dosti veliké lupínky patyčinek vyčnívaly za tyčinky. Bez důkladného ohledání mohlo se snadno souditi, že kruh patyčinek jest mezi plátky korunními a tyčinkami. Po odstranění několika plátků kališních a korunních na jedné straně květu, jež bylo nutno, aby podrobně poznáno bylo vzájemné postavení kruhů tyčinek a patyčinek, shledány poměry výše uvedené. Na patyčinkách nebyly nalezeny žádné nepravidelnosti; ony se shodovaly ve všem s patyčinkami v normálním květu.
Hned pak za kruhem patyčinek poslední v centru květu byly plodo-listy. U individua tohoto jich bylo osm. Docela pouhým okem rozeznati se dalo, že vždy střídavě a to velmi pravidelně jeden plodolist byl větší a druhý menší. Vetší byly více pošinuty na venek, kdežto s nimi střídavé menší zase poněkud všinuty byly do středu květu. Větší plodolisty stály diagonálně. Takovéto postavení jejich odpovídá zcela plodolistům u normální Parnassie. Naproti tomu menší, jež se nacházely mezi těmito, měly postavení orthogonální. Z toho jest vidno, že plodolisty vyvinuly se ve dvou kruzích, z nichž vnější je totožný s jediným kruhem normálního květu. Ve vývoji povstal vnější kruh dříve než vnitřní a tím si lze vysvětliti nepatrné, ale přece dosti značné potlačení vnitřního hruhu. Velikost plodolistů byla poloviční vzhledem k normálním, neboť asi ve stejném obvodu bylo jich vyvinuto dvakráte tolik. —
Úhrnně možno konstatovati u abnormálně vytvořeného květu tohoto individua Parnassie toto: Místo jednoho kruhu kališních plátků a místo jednoho kruhu korunních plátků vyvinuly se vždy dva kruhy. Každý kruh pak má stejný počet lístků jako květ normální. Kruhy navzájem pravidelně se střídají. Po těchto čtyřech kruzích následuje jeden kruh fertilních
xVm. ﻿tyčinek, jenž má zdvojený počet členů střídajících se s oběma kruhy korunních plátků. Šestý kruh neplodných, žláznatých patyčinek má rovněž zdvojený počet v jediném kruhu a střídá se pravidelné s kruhem fertilních tyčinek. Plodolisty zase jsou ve dvou kruzích, z nichž ve vnějším stojí diagonálně a ve vnitřním orthogonálně. Celkem tedy spočítáno bylo v tomto květu osm kruhů, jež řídily se dle známých povšechných morfologických pravidel.
II. Druhý abnormálný květ.
(Obr. C a diagramm c.}
Vše, co shledáno bylo na abnormálním květu prvního idividua, zcela obdobně se opakovalo u abnormálního květu druhého jednotníka, až na plodolisty. Těch v tomto květu bylo deset. Podobně i zde byly plodolisty větší a menší. To nasvědčuje opět tornu, že plodolisty byly vyvinuty ve dvou kruzích. Pět plodolistů většího rozměru postaveno bylo před vnitřním kruhem kališních lístků i před vnitřním kruhem korunních plátků. V nezdvojeném abnormálním úplně pětičetném květu postavení plodolistů bývá epipetální. Rovněž i tu byl vnější kruh plodolistů před druhým kruhem zastupujícím jaksi korunní plátky. Druhých pět plodolistů s nimi se střídajících postaveno bylo před vnějším kališním kruhem a tvořily druhý kruh vnitřní. Právě tak jako u předešlého květu tak i u tohoto druhého bylo dohromady osm kruhů a dokonale zdvojený počet všech formací abnormálního pětičetného květu.
Na vyobrazení na přiložené tabulce (obr. B a C) spatřujeme na lodyze květní 3 listy u obou abnormálních rostlin, o nichž zmínka se stala na počátku tohoto pojednání. Nejdolejší z nich jest obdobný s objímavým, srdčitým listem u normální rostliny. Mimo jednoho takového listu, kterýžto vykládá se jako poslední list přízemní růžice listové, posunutý na květní lodyhu do jedné třetiny nad spodem jejírn; někdy i na lodyze s normálním květem nalezl jsem ještě jeden výše postavený podobný list. V obou našich případech květů abnormálních proti druhému výše postavenému listu vstřícně na lodyze vyvinul se mimořádně ještě list třetí. Podobně jako ve formacích květních tak i na lodyze byly vegetativní listy po-množeny.
Dle mého mínění nebyl známým dosud žádný z předu popsaných abnormálních květů Parnassie. Především zajímavou jest tu vyskytující se pleiotaxie čili pomnožení kruhů květních, jež častěji přichází v teratologii, ale obyčejně jen u jednotlivých květních formací. U obou našich abnor-
XVIII. ﻿málních květů tolije, vyjma tyčinky a patyčinky, byly kruhy zdvojeny. Toto zdvojení kruhů v obou případech opakovalo se třikráte: u kališních, korunních lístků a plodolistů. V ostatních dvou kruzích, tyčinek a patyčinek, byl zdvojen počet členů. K tomu druží se také zmnožení (potrojení) jediného jindy listu lodyžního.
Konečně zavázán jsem hlubokým díkem za vzácnou přízeň panu prof. Dr. Lad. Čelakovskému, řediteli c. k. botanického ústavu české university, jakož i panu universitnímu assistentovi Dr. Boh. Němcovi; p. JUC. Fr. Zumanovi pak za ochotné vyhotovení tří vyobrazení rostlin A, B, C dle přírody.
XVIII. ﻿LITERATURA.
Abnorme Normalgestaltungen mittgetheilt voň Joh. Roeper. Botan. Zeitung.
10. Jahrgang. Berlin.  1852.
Bliithcndiagramme voň Dr. A. W. Eichler. II. Theil. Leipzig. 1878. Die naturlichen Pflanzenfamilien voň Engler und Prantl. III. Theil. 2. Ab-
theilung a. Leipzig 1891. Einige Beobachtungen   aus   Gebiete   der Pflanzen-Teratologie   voň Dr. Fr.
Buchenau. Botan. Zeitung. 20. Jahrgang, Nro. 38. Leipzig 1862. Einige Bluthenabnormitáten.    Beobachtet  und mitgetheilt  voň Dr. Fr. Buchenau. Flora. Regensburg. 1857. Nro. 19. Morphologische   Mittheilungen   voň   H. Wydler. Flora. Regensburg.    1857.
Nro. 2. Notě on the Struktuře and Affinity of Parnassia palustris.   Bennet. Journ.
of the Linn. Soč. XI. 1871. Organogénie de la fleur. Payer. Pflanzen-Teratologie. Dr. O. Penzig.   Genua 1890. Praecursores ad florám Indicam. Journ. of the Linn. Soč. II. Prodromus květeny české Dra. Lad. Čelakovského. V Praze. Ueber die Bltithengestaltungen und Verwandschaftsverháltnisse děs Genus
Parnassia voň O. Drude. Linnaea. Fúnfter Band. Berlin. 1875. Vegetable teratology by Maxwell T. Masters.   London.  1864. Zuř Morphologie   der  Staminodien  voň   Parnassia  palustris.   Richard voň
Wettstein. Berichte der deutschen   botan. Gesellschaft.   Berlin.   1890.
(October.)
XVIII. ﻿VYSVĚTLENI OBRAZCŮ.
Tabulka I.
Obr. A) Normální květ tolije (Parnassia palustris L.) ve skutečné velikosti. »    a) Diagram normálního květu. »    H) Abnormální   květ   s deseti kališními,   korunními   lístky, tyčinkami,
patyčinkami a osmi plodolisty ve skutečné velikosti. »    b) Diagramm tohoto abnormálního květu. »    C) Abnormální květ   s deseti   kališními,   korunními lístky,   tyčinkami,
patyčinkami a plodolisty ve skutečné velikosti. »    c) Diagram tohoto abnormálního květu.
XVIII. ﻿VILHELM, TERATOLOGICKÁ POZOROVÁNÍ NA TOLIJI.
___i
Rozpravy České Akademie. Tří dá II Ručník W. č. 18. ﻿Česká *.,-,...< v*"
