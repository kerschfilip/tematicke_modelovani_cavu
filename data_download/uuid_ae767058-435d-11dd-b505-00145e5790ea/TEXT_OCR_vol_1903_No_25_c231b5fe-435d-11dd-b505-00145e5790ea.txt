"","x"
"1"," ﻿ROČNÍK XII.
TŘÍDA II.
ČÍSLO 25.
Příspěvky k poznání vápenitých hub z křídového útvaru.
Podává
prof.  dr. Filip Poeta.
(S dvojitou tabulkou.) (Předloženo   dne   24.   dubna   1903.)
Vápeníte houby zkamenělé poprvé popsal K. A. Zittel ve známém svém díle (Lit. čís. I.) a sice přidal ke třem v Haecklově velké monografii (Lit. č. II.) ustanoveným podřádům Ascones, Leucones a Sycones ještě čtvrtý Pharetrones, který největší díl zkamenělých tvarů v sobě zahrnoval. Mimo to v podřádu Haecklově Sycones ustanovil jurský rod Protosycon.
Podřád Pharetrones byl později předmětem hojných zkoumání a brzo vyskytl se i nepřítel, který povahu vápenitých hub jemu přímo odpíral. Byl to Steinmann (Lit. č. III.). Obhájci jeho byli Dunikowski (Lit. č. IV.), který však Pharetrones za čeleď Haecklova podřádu Leucones považoval a hlavní znak, vláknitost kostry jejich za druhotný zjev zkameněním povstalý vydával a pak Hinde (Lit. č. V.), který samostatnost jejich zastával. I pisatel těchto řádek (Lit. č. VI.) snažil se v popisech tvarů z českého křídového útvaru samostatnost jejich odůvodniti.
Ze názory tyto u zoologů s nedůvěrou byly přijímány, to snadno vysvětluje se tím, že v nynější zvířeně vápenitých hub takové ústrojnosti více není a že zkamenělé tvary až na nepatrné výjimky daleko značnějšími rozměry se vyznačují, než kdy u žijících pozorovány byly. O poměrech těchto blíže se ještě zmíníme.
Zatím však známost zkamenělých hub vápenitých zajímavým způsobem byla rozšířena. Doederlein nalezl (Lit. č. VII.) v japonském moři nový recentní druh vápeníte houby, který kostrou svou ode všech dosud známých se patrně liší tak, že bylo třeba, proň nový podřád Litho-nina utvořiti.
Brzy po té popsal Hinde (Lit. č. VIII.) z třetihor australských nové tvary, které vesměs jsou podobné ústrojnosti jako houba z moře japon-
Rozpravy: Roč. XII. Tř. II. C. 2f>. ﻿ského a tak ukázal, že tento nový podřád i v třetihorách, ano i v křídovém útvaru zastoupen byl.
Upozorněn touto prací pisatel, pátral i v našich pobřežních uloženinách cenomanských po nepatrných oněch zkamenělinách a podařilo se mu několik podobných tvarů zjistiti. Prohlížení těchto hub skytá neobyčejných obtíží tím, že dlužno velmi malá těla do přejemných průřezů vybrousiti a pak silným zvětšením, jakého nebývá obyčejně používáno při prohlížení zkamenělin, studovati. Jest ovšem vysvětlitelné, že jen malý počet jedinců uchoval od dob křídových jemnou strukturu svou tak příznivě, aby táž pozorována býti mohla.
Z toho důvodu a pak za příčinou všeobecné zajímavosti těchto nových tvarů dovoluje si pisatel o výsledku studií svých podati zprávu. Z toho, co bylo pověděno, vysvítá, že zpráva tato obsahovati bude dva odstavce a sice:
1.   Poznámky o podřádu Pharetrones,
2.   Poznámky o podřádu Lithonina.
Pramenů v práci použito bylo těchto:
I. K. A. Zit tel,   Studien uber fossile Spongien,   3. Abtheil. Abhandl
d.  kónigl. bayr.  Akademie der Wiss.  II.  Cl.  Band XIII.   2. Abtheil.
II. J.  Haeckel, Die  Kalkschwámme.   Eine Monographie.  Berlin,  1872.
III.   G. Steinmann, Pharetronen-Studien.   Neues Jahrbuch fůr Mineralogie, Geologie u. Palaeontol.  1882.
IV.  voň Dunikowski, Die Pharetronen aus dem Cer.oman voň Essen. Palaeontographica, Band XXIX,  1883.
V. G. J. Hinde,   Catalogue of   the   fossil   Sponges   in   the   geological
Departement of the British Museum, London, 1883. VI. Ph. Počta, Beitráge zuř Kenntniss der Spongien der bóhm. Kreide-
forrnation, III. Abth. Tetractinellidae,  Monactinellidae, Calcispongiae,
Ceratospongiae u. Nachtrag. Abhandl. der kónigl. Gesell,  d.  Wissen-
schaften, VII. Folge,  1. Band, 1885. VII. L. Doederlein, Uber die Lithonina, eine ncue Gruppe voň Kalk-
schwámmen.    Zoologische Jahrbiicher,   Abth. fůr System. Geogr.  u.
Biologie der Thiere, Band X.  1898. VIII. G. J. Hinde,   On some remarkable Calcisponges   from the Eccene
Strata of Victoria. Quarterly Journal geolog. Society, Vol. LVI. 1900. IX. Rauff, Palaeospongiologie.  Palaeontographica, Band XL.  1894. X. Reuss, Die Versteinerungen der bohm.  Kreideformation. Stuttgart.
1845—46. XI. G.   Steinmann,   Uber   fossile   Hydrozoen   aus   der   Familie   der
Caryniden, Palaeontographica, Band XXV.  1878.
XXV. ﻿1. Poznámky o podřádu Pharetrones.
Hlavní znak podřádu Pharetrones jest v podobě kostry jeho. Ta sestává z vláken 0'2—l mm tlustých, spolu v nepravidelnou síťovinu spojených tak, že se celkem kostře rohovitých hub podobá. V těchto vláknech uloženy jsou malé jehličky vápeníte různých podob a možno v té příčině tyto dva způsoby struktury vláken rozeznávati:
1.   Jehličky velmi jemné,   jednoosé (rhabdy), tu rovné,   tu zahnuté a to na místech, kde vlákno samo se zahýbá tvoříc oko síťoviny.   Obyčejně všecky jehličky jsou sobě stejné.  Někdy vyskytují se mezi jehličkami jedno-osými velmi malé   trojosé (tripody),   které mívají  jedno rameno zakrnělé.
2.   Vlákno na obvodu svém,   zdá se sestávati z jemných  jednoosých jehliček,   uprostřed   však   chová   tu   i   tam   trojosé jehličky,   někdy   dosti značných rozměrů.
Pokud se týče chodeb vodních, jejich průběhu a rozvětvení a dále i povrchních krycích vrstev, tu jsou u podřádu toho poměry velmi rozmanité a není v úmyslu pisatele prozatím blíže o těchto znacích se rozepisovati.
Diagnose podřádu nejlépe odpovídá první způsob struktury vláken a jest patrno, že tvoří typus vymřelého podřádu toho. Velmi jemné jehličky tyto však poměrně zřídka dobře jsou zachovány, což ovšem snadno lze vysvětliti, uvážíme-li, jakých chemických změn asi od dob jurského neb křídového útvaru bylo zbytkům těchto hub prodělati.
Tak vidíme, že na př. autor podřádu Pharetrones (Lit. čís I.) ne-vyobrazuje vlastně žádný typický příklad vlákna z kostry jejich. Obrazy 2. a 3. na tab. XII. znázorňují jen přibližně a jaksi zastřeně strukturu, v textu tak důkladně popsanou. Hinde (Lit. č. V.) na tab. XXXIV. ve vyobraz. 11. a podává jen o málo určitější obraz struktury této. Pisateli těchto řádek (Lit. č. VI. obr. 21. a 22. na tab. I.) poprvé podařilo se v úlomcích kostry rodu Corynella blíže neurčitelných značnějším zvětšením (180) jednotlivé jehličky rozeznati tak, že až dosud tento výkres za nejjasnější považován býti musí. A jest to také jediný případ, který v našem křídovém útvaru se vj skytl. U všech ostatních druhů, kterých z české křídy známo 28, tyto poměry nelze studovati. Naopak možno ten zvláštní nepříznivý poměr pozorovati, že čím lépe zachován vnější tvar a vnější povrch, tím nezřetelnější jest struktura vláken.
Jiný příklad struktury vláken, ovšem již mnohem méně jasný, podaly úlomky koster v poslední době nalezené, které, ježto jsou novým zjevem v našem křidovém útvaru, buďtež ve stručnosti popsány:
Rhaphidonema cenomanense nov. spec. (Viz tab. obraz 1. a 2.)
V pobřežních uloženinách na Kamajce u Čáslavi nalezeny mezi přečetnými trsy mechovek malé úlomky mísovitého těla houbového na l cm až l'5 cín dlouhé a široké, ano často i rozměrů ještě menších. Stěna mívá
XXV.                                               l* ﻿tloušťky asi 2 mm a sestává z patrných vláken, as 0'2—03 mm tlustých, které spolu se spojují a nepravidelnou síťovinu tvoří. Otvory této síťoviny jsou vejčité neb i kruhovité, o něco širší než vlákna sama měříce 0'2 —0'5 mm. Stav zachování, v jakém se úlomky ty vyskytují, jest týž, jakým se vyznamenává část kostry rodu Corynella, který podal správný obraz struktury vláken, jak hořeji bylo zmíněno. Vlákna totiž jsou, abychom tak řekli, vymacerována, o sobě, otvory síťoviny jsou prázdné a žádným druhotným kamením nevyplněné.
Velká většina úlomků není na povrchu kryta tak, že přímo vlákna síťoviny se objevují. Jediný nepatrný úlomek po jedné straně ukazuje krycí vrstvu, která jest hutná, jednolitá a má na nízkých bradavkách malé otvory.
V průřezích kostrou objevují se vlákna složená z velmi jemných jehliček na podél vlákna rovnoběžně seřaděných Ovšem obrysy jehliček jednotlivých nejsou určitě patrný, nýbrž zdá se, jakoby celá hmota vláken byla na podél přejemnými čarami rýhována. Tam, kde vlákno se ohýbá tvoříc kruhovitý otvor síťoviny, jsou i čáry do oblouku zahnuty, to jest jehličky, které tuto čásť vlákna budují, jsou obloukovité. Celá hmota vlákna zdá se býti stejnorodou; střední část nikterak se neliší od částí obvodových.
Pokud se týče určení těchto nepatrných zbytků těl houbových, tu dlužno uvésti toto:
Hinde ustanovil (Lit č. V. str. 197) nový rod Rhaphidoncma pro některé pohárovité cenomanské houby vápeníte, které vnějším tvarem svým upomínají na rod Elasmostoma, ale strukturou vláken od něho se liší. Rod Elasmostoma chová totiž ve vláknech a zvláště ve střední části jich troj-osé jehlice, často dosti značných rozměrů. Hinde udává strukturu nového rodu Rhaphidonema v tom sn.ěru. že prý se podobá v celku rodu Corynella, že totiž mezi jednoosými jehličkami roztroušeny jsou malé jehlice trojosé. Ovšem ale ihned připomíná, že tyto trojosé jehlice jsou zjevem vzácným a také je na výkresích jen velmi zřídka naznačuje. V našich jedincích trojosé jehlice patrný nejsou a jest to tudíž znak, kterým se tyto tvary naše s diagnosou nového rodu nesrovnávají. Vzhledem však k velmi vzácnému vyskytování se trojosých jehlic u všech Hindem uvedených druhů, zdá se, že by bylo zbytečno, pro tento negativní znak nový rod ustanovovati, tím spíše, ježto tvar povrchní krycí vrstvy druhů v uvedeném díle popsaných na našich úlomcích se opakuje. Hinde popsal 6 druhů} vesměs z cenomanských vrstev.
Tolik budiž uvedeno jako nová ukázka struktury vláken prvního typického způsobu. Houby s takovou kostrou vesměs vším právem můžeme čítati mezi houby xápenité, byť by i v některých případech rozměry svými nápadněji se lišily od rozměrů žijících hub vápenitých. V tom směru můžeme na př. pozorovati toto: V našich korycanských uloženinách hojným zjevem jest Pachy til od i a bohemica Poč. (Lit. č. VI. str. 30. tab. I.
XXV. ﻿obr. 24. a 25.), houba to těla válcovitého, palicovitého, často i nahoře v nálevku rozšířeného, velmi značných rozměrů, měříc ve výši až 15 cm Kostra houby té složena jest z vláken velmi tlustých (O5—T5 mni), která vesměs jsou zkřemenělá. Zjev tento jest zajímavý a není dosud dostatečně vysvětlen. Celé ostatní tělo houbové jest vápeníte, jen kostra úplně zkřemenělá, ač houba ta vyskytuje se v nalezištích, kde proměna zkamenělin křemičitou kyselinou jinak nepřichází. V průřezích vlákny těmi seznal jsem v poslední době, že i zde ona vláknitá struktura se jeví, ač ovšem kry-stalisovaný křemenec hmotu vlákna téměř úplně poměnil.
Tyto všechny tvary možno ještě za vápeníte houby z podřádu Phare-trones považovati; jinak se to ale má s některými houbami, které druhý způsob struktury ukazují. Tu uváděny bývají jehlice ve vláknech, které, pokud rozměrů se týče, nikterak, aneb jen málo se liší od jehlic hub křemičitých. Jest množství hub z oddělení Lithistidae s kostrou průběhem fossilisace zvápenatělou, které zcela podobné poměry na jevo dávají, tak že rozhodnutí v těchto případech jest dosti nejisté, zvláště tehdy, když i v průřezích není možno o obrysech jehlic a tím o tvaru jejich spolehlivě se přesvědčiti, ježto, jak patrno, řez různými směry jehlice ty řeže.
V tom ohledu jest zajímavým příkladem jeden tvar z našeho ceno-manu, jehož určení však jest velmi obtížné, ano nejisté. Chceme jej proto uvésti pod jménem:
? Sestrostomella, sp. (Viz tab. obr. 3.).
Tělo houbové jest nepravidelně kulovité, nepatrných rozměrů, měříc v průměru 3'S — 4-2 mm. Povrch ukazuje strukturu z vláken síťovinu tvořících a není nikde nějakou vrstvou kryt. Houba sestává z pletiva tlustých vláken, která mezi sebou poměrně malá oka nechávají. Vlákna ta budována jsou hmotou tmavší, ve které uloženy jsou jehlice, obrysů často dosti nepravidelných, což vysvětluje se tím, že řez výbrusu proťal jehlice v různých, často šikmých směrech. Následkem toho není možno, učiniti si správný obraz o vnějším tvaru jehlic a tento nepříznivý moment jest v první řadě příčinou, že určení zůstává nejistým.
Jehlice objevují se zřídka úplně rovné, obyčejně jsou zahnuty a mívají na konci aneb i uprostřed kruhovitou plošku, která naznačuje asi místo, kde vynikalo rameno, plochou výbrusu uříznuté. Z toho jest patrno, že jehlice byly víceosé.
Určení zbytků těch, jak již bylo praveno, jest velmi nejisté. Hmota jehlic jest vápenitá, jehlice samy, pokud se rozměrů týče, jsou asi na hranici mezi tělisky vápenitých a křemičitých hub, ježto však neukazují spojení mezi sebou, nýbrž naopak, pokud možno pozorovati, ojediněle leží, zdá se býti pravděpodobným, že náležely houbě vápenité.
XXV. ﻿Z těch má druh Sestrostomella rugosa, Hinde (Lit. č. V., tab. XXXV. obr. 4a) ze svrchního glaukonitického pískovce severní Francie (Vaches Nuires) jehlice podobného tvaru a velikosti a proto možno za to míti, že i náš tvar jest z příbuzenstva této houby, ač ovšem vnější podoba jest zcela jiná, ježto druh uvedený trsy hroznovité, na 6'5 cm dlouhé tvoří.
Případ ten byl uveden jako doklad té skupiny hub domněle vápe-nitých, které se vyznačují jehličkami poměrně velikými. Vápeníte povaze tohoto našeho tvaru svědčí ovšem nepatrné rozměry i vnější podoba, kterými vlastnostmi se zajímavým houbám z podřádu Lithonina, jak o nich bude řeč, přibližuje. Kostra však jest úplně rozdílná, což jest novým dokladem ke zkušenosti, že taková malá těliska správně jen v průřezu určována býti mohou.
2. Poznámky o podřádu Lithonina.
Doederlein popsal z japonského moře malou vápenitou houbu Petrostroma Schul/ei (Lit. č. VII,), která zvláštní kostrou svou ode všech dosud známých se liší tak, že Rauff (Lit č. IX.) utvořil pro ni zvláštní podřád Lithonina.
Nejhlavnější znak kostry malé této houby jest ten, že vápeníte jehlice nezůstávají osamoceny a po těle houbovém tu nepravidelně roztroušeny, tu dle zvláštních pravidel seskupeny jako u všech ostatních Calcispongiíi nýbrž rameny svými spolu se spájí tak, že tvoří souvislou kostru, celkem kostře křemičitých hub podobnou.
Diagnosa podřádu, jak ustanovil ji Rauff (Lit. č. IX. str. 204) zní: Kostra (Stutzskelet) sestává z nepravidelně vytvořených desmornů, které podobně jako u Lithistid za pomoci zygos (roztřepených konců ramen) srůstají v pevné pletivo. Doederlein opravil diagnosu tu v tom směru, že spojování jehlic neděje se pomocí zygos, nýbrž že ramena jehlic spolu se spájejí zcela podobným způsobem jako u skupiny Dictyonina v podřádě Hexactinellidae.
Při bližším prohlížení zajímavé nové houby této bylo možno v kostře nalézti jinak utvořené basalní pletivo, krycí vrstvu kostry jakož i zajímavé poměry chodeb vodních. Vlákna v dospělých partiích houby této sestávají z jehlic spolu úplně spojených a do sebe jaksi splynulých tak, že vlákna podobají se tlustým břevnům, v nichž jen výminkou obrysy jehlic vystopovati možno. Jen v oněch částech kostry, kde růst ještě pokračuje, možno jednotlivé mladé jehličky pozorovati. Tu a pak i ve starších partiích objevují se hojné microsclery, jehličky to velmi nepatrných rozměrů a ozdobných tvarů.
Hinde (Lit. č. VIII.) poznal v některých houbách z třetihor australských tvary zcela podobné a popsal je pode jmény:
Plectronina Halli,
Bactronella parvula,
XXV. ﻿Bactr. australis a
Tretocalia pezica.
Z nich první velmi příznivě byla zachována, a ukazovala kostru příbuznou s uvedenou houbou z moře japonského.
Dále uvádí Hinde (Lit. č. Vlil. str. 57.), že podobnou kostrou vyznačuje se i křidový druh rod Porosphaera Steinmann, a tato poznámka přiměla pisatele této zprávy, aby rod ten a tělesa podobného tvaru blíže prohlédl. Výsledkem těchto studií bylo pak, že podařilo se mu v pobřežních uloženinách našeho cenomanu zjistiti celkem 3 druhy a sice:
Porosphaera globularis Reuss sp.
Porosph. texturata nov. sp. a
Plectinia minuta nov. gen. nov. spec.
Popis těchto tvarů, až na první nových, mezi nimiž některé velmi zajímavou strukturou se vyznamenávají, ve stručnosti budiž zde uveden. Ovšem dlužno podotknouti, že tvar kostry u těchto malých hub velmi nesnadno lze studovati, což samo ze struktury vyplývá. Třetihorní druhy Hindem popsané většinou tak příznivě byly zachovány, že jednotlivé mladé jehlice, ano i microsclery bylo možno isolovati. To ale u hub z křídového útvaru vesměs odpadá a pozorovateli nutno spokojiti se, pozná-li tu a tam v pletivu jednotlivé jehlice. On může prohlížeti jen výbrus, který řeže pletivo jehlic v různém směru; dále i zrnitost vápence velice jest na závadu, ježto obrysy jehlic malými puklinami krystalického kamene nezřetelnými se stávají.
Mimo to jsou microsclery zjevem ovšem velice řídkým.
Rod: Porosphaera Steinmann.
Pod jménem Tragos globularis uvedl Reuss (Lit. č. X. str. 79) z křídového útvaru malé kulovité houby 2—8 mm v průměru měřící, které později různým způsobem vykládány. Reuss sám podává nesprávný obraz zvětšeného povrchu houby této v tom směru, že kreslí ve vláknech druhotné póry, které však nikdy se nevyskytují (viz obr. 5. na tab. XX.). Steinmann těliska tato první blíže zkoumal a prohlásil je za Hydro-coraly z příbuzenstva rodu Millepora (Lit. č. XI.). Hinde, jak bylo již uvedeno, poznal příbuznost jejich ke skupině Lithonina (Lit. č. VIII.), ač jen několika slovy se o nich zmiňuje. Pisatel této stati na četných prů-řezích přesvědčil se se o struktuře kostry tvarů těch.
Při popisu nastává obtíž vzhledem ku pojmenování těchto malých hub. Těla zcela podobného, ano téměř totožného vnějšího tvaru vejčitého ukazují velmi různou vnitřní strukturu a bylo již uvedeno, že blíže ne-určitelná houba ? S'jstrostomella sp. zcela téže podoby nabývá. Dále i některé mechovky (dosud nepopsané), jež v našem cenomanském stupni se vyškytají, nikterak se vnějším tvarem od uvedených hub neliší. Není tudíž
XXV. ﻿možno vypátrati, je-li jedinec Reussem popsaný a vyobrazený skutečně houbou, o niž níže jednáno bude. Ve snaze, pokud možno nových jmen se vystříhati, chceme však jméno Steinmannem ustanovené ponechati, ač i průřez jím vyobrazený velmi nepatrně a jen v hrubých rysech s našimi souhlasí.
Porosphaera globularis Reuss sp.
(Viz tab. obr. 4. až 12.).
Houby, které sem čítáme, mají rozličné podoby:
1.  Jsou  to volné kuličky,   které žádnou stranou   nepřisedají,   to jest nikde   není na nich místo,   kterým   by tělo přirůstalo.    Rozměrů jsou nepatrných; nejmenší má 3'5/;/;// v  průměru, dále 4,4-5 inm. (Vyobr. 4., 5.) Ve vyšších vrstvách našeho   křídového útvaru vyškytají se podobné tvary až přes 10 mm měřící, které však dosud zkoumány nebyly.
2.   Jindy mívají tvar polokoule a plochá jedna strana ukazuje místo, na kterém houba přirůstala. (Vyobr. 6.)   Průměr jediného exempláře této podoby jest 4'l mm.
3.  Jindy   jest vnější   tvar houby   polovině   ellipsy   podobný,   to jest, polokoule   růstem   svým   do výše   překonala   průměr   základné   kruhovité plochy. Rozměry zde jsou 7—7'2 mm výše a 5'2 - 7 mm šíře. Někdy vejčitý tvar takový jest dosti pravidelný (obr. 7.), jindy však má valy a zaškrce-niny na povrchu (obr. 8.).
4.  Konečně byl nalezen tvar ellipsovitý, který byl upevněn ra předmětu    cizím,    bezpochyby   stonku   rostlinném,    dobou   zrušeném,   ale   ve výbrusu čistým krystallickým vápencem naznačeném.    Šířka tohoto cizího předmětu jest v celé houbě stejná a měří as 0'4 mm. Tělo houbové samo v průměru kratším má 5'l mm, v delším 7'5 mm (obr. 9.).
Povrch všech těchto hub ukazuje nepravidelnou síťovinu s otvory vejčitými aneb kruhovitými, tu a tam protaženými, neb i zahnutými. Mezery mezi těmito otvory jsou celistvé a hladké bez pórů a jsou to nejzevnější vlákna, která kostru budují. Po krycí vrstvě, která by síťovinu tuto zastírala, nikde nebylo nalezeno stopy.
Všecky tyto tvary mají vnitřní strukturu podobnou. Sestávají totiž z vláken 0'15—O2 mm širokých, které složeny jsou z malých jehlic vápe-nitých a v jistých odstavcích spolu spojeny jsou příčnými spojkami. Mezery mezi vlákny bývají O'18—0'25 mm, tedy poměrně širší než vlákna sama. Ovšem, že někdy se vyskytují ve výbrusech místa, která těmto udaným mírám neodpovídají, totiž, někdy jsou vlákna užší a mezery mezi nimi zase širší, ale to jsou výminečné případy. Pokud se týče uspořádání vláken, tu je možno seznati hlavně dvojí průběh vláken.
Kulovité tvary (uvedené nahoře pod č. 1.) mají spořádání vláken paprskovité, od středobodu kuličky vycházejí vlákna radiálně na všecky
XXV. ﻿strany. To jest typický tvar rodu Porosphaera a by\y to jen tyto houby, které daly podnět Steinmannovi, aby ustanovil nový rod.
U ostatních všech (uvedených pod č. 2. a 3.) vycházejí vlákna z oné plošky, která za přirůstací se považovati může a vynikají odtud, zahýbajíce se na všecky strany. U tvaru, který obrostl cizí předmět (č. 4.) jdou vlákna kolmo od téhož podobně vybíhajíce.
Patrný tento rozdíl v průběhu vláken nezdá se nám býti dosti závažným, aby na základě téhož nový druh byl ustanoven, ježto ostatní znaky a to zvláště struktura vláken jest táže. Spíše zdá se, že kulovité tvary mají proto paprskovité seřadéní vláken, že nepřisédaly, nýbrž volně rostly a že tvary přirůstající ovšem v tom směru uspořádání vláken změnily.
Vlákna sestávají z jehliček vápenitých různého tvaru, pevně spolu spojených tak, že se obyčejně jako hrbolatá břevna jeví. Při prohlížení těchto vláken značnější,n zvětšením všude jest patrno, že sestávají z jehlic k sobě nakupených, ale určiti hranice jednotlivých tělisek většinou jest velice nesnadno Jen v některých částech kostry, které se zdají býti partie v růstu, možno obrysy jehliček pozorovati, ač i zde jiné okolnosti zase zřetelnost obrazu zatemňují. Jsou totiž v tenkém průřezu skupiny jich různým směrem řezány a tak obrysy jejich nepravidelně skresleny, dále pak povstalo krystalisací vápence mnoho puklin a trhlin, které rovněž pravé obrysy jehlic zastírají.
Hlavní součástkou vláken zdají se býti jehlice trojosé s jedním ramenem prodlouženým, které se k sobě kupí bez pravidla a také příčné trámy budují. Na tabuli ve vyobr. 11. a 12. podány jsou nejzřetelnější skupiny těchto jehlic.
Mimo tyto trojosé jehlice zdají se býti přimíseny také jednoduché jehlice jednoosé, ale obrysy jejich nejsou zcela patrný, ježto není vyloučeno, že jehlice taková není než prodloužené rameno jehlice trojosé.
Na mnohých místech vyplněny jsou trojosé jehlice i ostatní tělíska ve vláknech hmotou tmavou (viz vyobr. 12.).
Spojky mezi jednotlivými vlákny rovněž jsou budovány jehličkami a sice většinou trojosými, k nimž přikládají se snad.,jehličky jednoosé a zahnuté. Někdy spona tall&vá tvořena jest jedinou řadou jehliček, jindy obsahuje svazek i 2 i více řad jehlic a v tomto druhém případě objevuje se pak tu i tam jehlička zahnutá. U některých tvarů a to hlavně u těch, které byly ptod č. 2. a 3. uvedeny, jsou mezery mezi vlákny v některých partiích těla
vyplněny žlutým průhledným nerostem, bezpochyby vápencem zbarveným nějakou železitou přimíseninou, kdežto vlákna zůstala barvivem tím nedotčena tak, že obrysy jich pak zřetelně vynikají.
Obr. 1. Schematický nárys
kostry    druhu    Porosphaera
glufruíaris     Reuss,    40krát
zvětšeno.
XXV. ﻿10
Spojovací příčné trámečky nejsou pravidelně rozvrženy a objevují se v odstavcích nestejně dlouhých.
Dle toho, co bylo pověděno, možno schéma kostry druhu toho znázorniti asi takto (viz obr. 1. v textu).
Pokud se naleziště týče, tu tvary, které byly základem popisu, pocházejí z hlín stáří korycanskčho, jež na výšině zvané »Kamajka« u Čáslavi a pak pod vrchem Kankem u Kutné Hory v dírách mezi rulou se objevují a typickými uloženinami pobřežními jsou. I ve vyšších vrstvách našeho křídového útvaru podobné houby, často rozměrů značnějších přicházejí, tak na př. u Gastdorfu ve vrstvách teplických, ty však nebyly dosud zkoumány.
Porosphaera texturata nov. spec. (Viz na tab. obr. 19. a 20.^
Jiný zajímavý zjev nalezen v jediném exempláři, jehož užito bylo k průřezu. Tělo houbové bylo nepravidelně hlízovité, obrysu celkem vejči-tého, měřilo 55 ////// v delší a 3'8 mm v kratší ose, povrch byl podobný tvarům předešlého druhu, i na něm byla patrná jemná vlákna, která tělo skládají. Rozdíl mohl býti pozorován jen v poměru tlouštky vláken k otvorům síťoviny, kteréž poslednější jsou velmi malé a obyčejně kruhovité. Na průřezu objevila se síťovina vláken s otvory poměrně malými a dosti od sebe vzdálenými.
Z toho následuje, že houba nesestávala z vláken podélných, spolu příčnými spojkami spojených jako u druhu Poros, globularis, nýbrž tvořena byla hustým pletivem vláken, tedy podobně jako houby z podřádu Phare-trones.
Vlákna ta složena vesměs z malých jehlic, úzce k sobě přiléhajících různých tvarů. Při posuzování podoby jednotlivých jehlic dlužno na zřeteli míti, že bylo možno prohlížeti jen jemný výbrus tělem, který ovšem jehlice všemi i šikmými směry řeže a tudíž často skreslené obrysy poskytuje.
Jsou patrný zde jehlice zahnuté, na pohled jednoosé, dále potom hlavně trojosé. jichž jedno, neb dvě ramena rozličné délky jsou. Dvoj-ramenné, zahnuté jehlice zajisté povstaly šikmým řezem. Typickým pro houby vápeníte zjevem jsou jehlice poněkud zahnuté, které v ohybu třetí rameno mají naznačeno. Jehlice ty světlejší hmotou z tmavšího prostředí vláken vynikají, někdy však samy tak tmavě jsou zbarveny, že málo od podkladu svého se liší.
Tvar tento proto jest zajímavý, že strukturou svou ze všech nejvíce se blíží žijící houbě Plectostroma Schulzei (viz lit. č. VII. tab. 5. obr. J) a také třetihornímu, Hindem popsanému druhu Plectronina Halli; zvlášť obraz 10. na tab. IV. (lit. č. Vlil.) jest velmi podobný, ač ovšem jest plastický, ježto bylo možno, část vláken isolovati a jehličky této australské
XXV. ﻿houby o sobě pozorovati, kdežto u našeho jediného zástupce známa jest struktura jen z průřezu.
Z této příčiny nepodáváme také schematický obrazec kostry, tvaru toho, ježto spolehlivější názor možno zjednati si v popise Hindeově.
Dle zkušeností, jež získal Doederlein, vykazuje druh tento starý dospělý tvar, jehož kostra nikde neukazuje jehličky v růstu. Od předešlého druhu Poros, globularis liší se svými poměrně tlustšími vlákny a pak hlavně tím, že ony spojky mezi vlákny složené z jediné neb z více řad jehliček nikde se nevyskytají. To bylo pro pisatele této stati důvodem, že utvořil pro tento tvar nový druh.
Naleziště jest rovněž hlína z Kamajky.
Plectinia minuta nov. gen. nov. spec. (Viz na tab   obr. 13. až 18.)
Jediný exemplář příznivě zachovaný pochází z Kamajky a bylo jeho použito k pořízení jemného výbrusu.
Tělo houbové bylo nepravidelně válcovité, málo zahnuté a na zpodu poněkud rozšířené v plochu základnou, kterou bezpochyby přisedalo. Výše houby této jest 8'5 mm, šířka asi uprostřed těla 5'6 min, šíře základné asi 5'8 mm. Povrch neliší se od tvarů dříve popsaných, i zde objevuje se síťovina s otvory vejčitými, kruhovitými a často poněkud protaženými.
Na průřezu se ukázalo, že uvnitř houby byly dva předměty cizí (as l '5 a 2'6 mm široké), které jako krystalinický vápenec se objevují a jemné ojedinělé jehličky vápeníte v sobě chovají.
Tělo houbové složeno jest z vláken, jež od základné vycházejí a slabě se zahýbajíce na vnějšek se obracejí. Šíře vláken jest nestejná, často nalézáme širší místa, jakoby uzly, jindy zase užší pruhy. Obyčejné míry jsou 0'07, O'l až O 2 mm. Mezery mezi vlákny rovněž jsou nepravidelné, šíře jejich bývá O112 neb až 0'25 ;//;//. V průřezu popisovaného jedince bývají na některých místech mezery tyto prázdny druhotného kamene tak, že obrysy vláken pak t*m lépe vynikají.
Vlákna jsou složena z jehliček těsně do sebe vpletených, jichž obrysy jen výjimkou jsou patrný. Na některých místech, kde tělo ještě roste, můžeme pozorovati dosud nespojené krátké jehličky trojosé, jinde jednoduše protažené jednoosé, dále i zahnuté (viz obr. 15. a 16.).
Výjimkou vidíme osamocené jehlice protažené, poněkud zahnuté, které mají třetí rameno na nepatrný výběžek zakrnělé (viz obr. 17. a 18.). Tyto jehličky (microsclery) jsou malých rozměrů, ježto měří jen 0'1 mm až O'2 mm.
Touto svou strukturou neliší se příliš tento nový tvar od druhu Poro-sphaera globularis, dříve uvedeného. Za to ale spojky, které od jednoho vlákna k sousednímu na přič vybíhají, typickým způsobem jsou zde vytvořeny tak, že snadno lze tvar tento poznati.
XXV. ﻿Příčky ty jsou totiž v odstavcích dosti pravidelných rozvrženy tak, že celek má tvar dosti pravidelné síťoviny s otvory prodlouženě čtyřhrannými. Dále jsou příčné spojky ty tvořeny dlouhými (O'17 až 0'25) jedno-osými jehlicemi, které v pletivu velmi zřetelně vynikají. Jehlice ty jsou
buď úplně rovné a končí na obou stranách zaobleně aneb zahýbají se jedním koncem zobákovitě tak, že vlákno neb některou jehlici z vlákna obejímají. Dále pozorujeme na koncích těchto jehlic často kruhovitou plošku, která zdá se býti průřez ramene plochou výbrusu uťatého. Z toho by ovšem následovalo, že zdánlivě jednoosé jehlice tyto mají vlastně více os.
Tím poskytnut jest znak, kterým se tento tvar od uvedených 2 druhů a pak i od oněch čtyř typů, jež Hinde z třetihor australských popsal a které dosud z podřádu Lithonina známy jsou, patrně liší.
Z uvedeného jest patrno, že nový podřád Lithonina i u nás v křídovém útvaru a sice v pobřežních uloženinách korycanských jest zastoupen a to tvary velmi zajímavými, z nichž některé, jako Porosphaera globularis, jsou zjevem hojným všude, kde křidový útvar se vyskytuje.
Jeden z účelů zprávy této, jest upozorniti na malé tyto zkameněliny, které právě pro nepatrné rozměry snadno mohou ujíti pozornosti sběratelů místních.
Obr. 2   Schematický  nárys kostry druhu Plcctinia minuta Poč. 40krát zvětšeno
XXV. ﻿
VYSVĚTLIVKY K TABULCE.
Rhaphidoncma cenomanense Počta.
1.  Úlomek těla houbového 2kr. zvětšený.
2.  Průřez vláknem, ISOkr. zvětšeno.
? Sestrostomella sp.
3.  Průřez tělem houbovým 6ikr. zvětšen. Porosphaera globularis Reuss sp.
4.  Nejmenší kulovitý tvar.
5.  Větší kulička.
6.  Tělo tvaru polokoule.
7.  Vejčitý tvar pravidelný.
8.  Nepravidelný vejčitý tvar přirůstající
9.  Proříznutá houba kol cizího předmětu obrůstající.
Obrazy 4. —9. jsou 2kr. zvětšeny.
10.  Řez tělem houbovým 40kr. zvětšený.
11.  Několik jehliček o sobě 64kr. zvětšeno.
12.  Jiná část těla houbového, 64kr. zvětšená.
Plectinia minuta Počta
13.  Tělo houbové 2kr. zvětšeno.
14.  Průřez tělem 40kr. zvětšený.
15.  Několik jehliček o sobě 64kr. zvětšeno.
16.  Partie vláken 64kr. zvětšená. 17.
18.
Ojedinělé jehličky ISOkr. zvětšeny.
Porosphaera texturata Počta.
19.  Řez vlákny 120kr. zvětšený.
20.  Jiná partie vláken 120kr. zvětšená.
XXV. ﻿F.POČTA: PŘÍSPĚVKY K POZNANÍ VÁPENITYCH HUB.
 ﻿*"
