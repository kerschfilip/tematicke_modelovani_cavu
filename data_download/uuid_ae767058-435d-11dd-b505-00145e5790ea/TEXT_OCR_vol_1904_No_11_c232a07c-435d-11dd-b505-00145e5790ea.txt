"","x"
"1"," ﻿ROČNÍK XIII.
TŘÍDA II.
ČÍSLO 11.
Další poznámky k otázce struktury červených krvinek.
(Z c. k. hygienického ústavu prof. Dra Gust. Kabrhela.)
Podává Dr. Vladislav Růžička,
assistent ústavu. (Se   4   obrazy   v   textu.)
Předloženo  dne  26.   února   1904.
Ve své práci o stavbě červených krvinek *) nezabýval jsem se dějinami této otázky a také dnes není mým úmyslem, abych se o nich podrobněji šířil. Přece však tolik chci z nich uvésti, kolik jest zapotřebí ku porozumění souvislosti mých výsledků s pracemi autorů předešlých a to hlavně z toho důvodu, že tyto práce většinou obsaženy jsou v archivech a sbornících společností italských, nejen nám těžko přístupných, nýbrž i ve světových literaturách, ač neprávem, dosti pořídku referovaných.
Všechny tyto práce mají společný stěžejní bod v okolnosti, že provedeny byly methodou barvení krvinek bud' neutrální červení anebo také methylenovou modří s nepatrnými odchylkami v technice. Z většiny šlo při těchto pracích o barveni krve svěží. Ačkoliv ovšem výsledky závisejí přímo na použitých metodách, přece se domnívám, že mohu na tomto místě rozboru jich tím spíše opomenouti, že v docílených resultatech se nejeví značnějších odchylek. Jsou pak výsledky ty v podstatě následující.
Již Israel aPappenheim2) použivše mezi jinými barvivy též neutrální červeně, pozorovali v krvi embryonů bílých myší krvinky, které obsahovaly buď větší buď menší počet červeně sbarvených granulí.
•) Beitráge zuř Kenntniss děs Baues der roten Blutkórperchen. Anatom. Anzeiger. Bd. 23. 1903.
•) Ueber die Entkernung der Siiugethiererythroblasten. Virch. Arch Bd. 143. 1896.
Rozpravy: Roč. XIII. Tř. II. Č. 11.
XI. ﻿Giglio Tos1) konstatoval později zrna ta na erythroblastech dospělé žáby a holuba, kdežto u larv lamprety, u embryí myších a slepicích viděl zrna většinou spojená vlákny; naproti tomu ale v krvinkách pulců, ropuchy a úplně vyvinutých pulců žáby nepozoroval ani zrn, ani vláken.
Maxim o v2) zjistil v bezjaderných erythrocytech kostní dřeně dospělých ssavců a jater i krve ssavčích embryí zvláštní hmotu, která se objevovala ve tvaru zrn někdy ve vlákna spojených, někdy v houfech uložených rozličného uspořádání v krvince.
Foá, který již dříve otázkou struktury erythrocytů se zabýval a při tom objevování se síťovitých útvarů v nich konstatoval,3) publikoval pak s Cesaris Demelem práci,4) v níž potvrdili nález Maximova o přítomnosti zmíněné hmoty v okolí jádra erythrocytů embryonálních, dále pak uvedli, že bezjaderné krvinky dospělých ji sice také obsahují, ale hlavně v krvi cirkulující. Zkoumali také, jak se chová při anaemii člověka a při umělé anaemii zvířat, konečně též u zvířat, jimž rozličné látky byly do těla vpraveny.
Na to podal Cesaris Demel5) studiem krve dospělých, zcela normálních ssavců důkaz, že onu zrnito-vláknitou hmotu lze viděti i u dospělých, byť i jen na omezeném počtu krvinek, mimo to pak, že je identická s hmotou, kterou po působení methylenové modři pozorovali v červených krvinkách Poggi6). Bidone a Gardini7), Jovane8), Belli9)? Guarneri a Daddi10), D'Amato a Villari11) a j. v.
Důležitá jest práce Negri-ho12), který vzhledem k uvedeným nále zům srovnával krev rozličných obratlovců. Z výzkumů jeho plyne především, že hojnost barvitelné hmoty zrnito-vláknité jest v obráceném poměru s postupem vývoje krvinky, čili že se stářím krvinky jí ubývá. Co se týká jednotlivých tříd obratlovců, jeví se u nich tyto poměry ve vyskytování se zmíněné hmoty. U ryb některé krvinky jí postrádají, jiné obsahují jí málo a to ve tvaru malých zrnéček rozmanitě uložených, buď isolovaných
*) II rosso neutrale e i granuli emoglobigeni.    Zeitschrift fůr wiss. Mikroskopie. XV. 1898.
2)   Ueber die Structur u. Entkernung  der  roten Blutkórperchen d. Sáugethiere. Arch. Du Bois-Reymond. Anat. Abth. 1899.
3)   Beitr. z. Studium d. roten Blutkpchn. d. Sáugethiere. Zieglers Beitr. V. 1889.
4)   Sui granuli  eritrofili dei globuli  rossi   dél sangue.    Giorn. della R. accad. di med. di Torino. 1899.
6) Sulla  sostanza  cromatofila  endoglobulare  in  alcuni  eritrociti.    Atti  della R. accad. delle scienze di Torino. 1901.
6)   II Policlinico. 1898.
7)   Atti della soč. ital. de ostetricia e ginecol. 1898.
8)   La Pediatria. 1899.
9)   II Policlinico. 1900.
""') Soč. editr. libraria. 1900. M) Riv. crit. di chimica med. 1900.
12) Osservaz   sulla sostanza colorabile  col  rosso  neutro nelle emazie dei verte-brati. Memor. dél R. Ist. lomhardo di se. e lett. 1902.
XI. ﻿nebo v houfcích nebo konečně vlákénky spojených, z nichž některá i s jádrem souvisejí. V jiných krvinkách jest zase této hmoty hojné. Některá vlákna zrnéčky posázená anastomosují vespolek. V některých případech leží zrnito-vláknitá hmota v podobě prstenu kol jádra, tak že na periferii krvinky jeví se bezbarvá hmota homogenní. Z obojživelníků jeví triton poměry podobné. U mladších krvinek tvoří zde zmíněná hmota kolem jádra bohatý prsten. Krvinky žabí jeví i u pulců i u dospělých hojně hmoty zrnito-vláknité. Struktura je tu spíše síťovitá, totiž anastomo-sující zrny opatřená vlákénka, která končí blízko jádra. Na zevnějšek krvinky pak zůstává volný tenký pruh protoplasmatický. Oka sítě rozprostírají se někdy po celé krvince, někdy však jsou velmi volná a zůstávají v obsáhlých částech těla buněčného nedifferencována.
Čím více individuum vzrůstá, tím více ubývá uvedené struktury v jeho krvinkách. Plazi vykazují úkazy analogické jako žáby. Pokud se týká ptáků, tedy uvádí Negr i, že u holuba a dospělé slepice jeví krvinky oné hmoty málo a sice v podobě jemných vlákének neb zrnéček obyčejně blízko jádra uložených a s ním souvisejících. Na připojené tabuli souvislost' tato však zřejmá není. O ssavcích konečně vysvitá z práce Negri-ho, že jadernaté krvinky embrya králičího obsahují hojně hmoty zrní to* vlákni té; v bezjadcrných pak jí ubývá s postupujícím vývojem, tak že u novorozeného jest ještě hojná, kdežto u dospělého je v oběhu jen málo krvinek onou hmotou opatřených; dají se ovšem u něho vždy dokázati v organech krvetvorných, hlavně v kostní dřeni.
Kdežto Giglio To s obdržel sbarvení oné hmoty jen u krvinek některých embryonů a v mladých krvinkách zvířat dospělých, nalezl ji Negr i naopak též v krvinkách pulců žabích a embryonů slepicích, dále ukázal, že zůstane u dospělé žáby a dospělého tritona ve všech krvinkách cirkulující krve i v krvinkách dokonale vyvinutých, konečně zjistil, že krvinky plazů, ryb a ptáků v dospělém stavu rovněž obsahují tutéž strukturu.
Ve své výše citované práci ukázal jsem pomocí tinkce svěží krve methylenovou modří, že v erythrocytech žabích, morčecích a lidských lze dokázati síťovitou x) strukturu, která ale co do své faktury může kolísati i když praeparační methoda zůstane stejná. Buď jsou její oka velká nebo velmi malá, buď ve styčných bodech trámečků síťových leží zrna anebo jest síť zrn prosta. Síťovina může zaujímati celou krvenku a souvisí u žáby s jádrem. Síťovinu tu lze viděti na fixovaných krvinkách i u svěžích. Na těchto jeví se nejasnou a ve většině případů ponechává volný okraj na periferii, který pak síťoviny nejeví a jest pouze haemoglobinem sbarven. Nejasnosť sítě v tomto případě vysvětluji tím, že nacházejíc se uvnitř krvinky, jest pro pozorovatele kryta vrstvou homogenní haemoglobin obsahující, která na periferii krvinky se jeví jako volný bezestrukturný okraj v průřezu. Vysvětlení toto byl jsem s to doložiti pozorováními na krvinkách
') Nebo-li pěnovitou strukturu; morfologický obraz je u obou v podstatě týž.
XI.                                          !* ﻿s partialnými defekty v této okrajní vrstvě, kterými pak uvedená síť jasně prosvitala, kdežto pod sousedními, haemoglobinovou vrstvou krytými partiemi se jevila nezřetelnou.
Na základě svých pozorování vyslovil jsem jako opodstatněnou domněnku, že struktura červených krvinek zakládá se na rozlišení dvou hmot v těle buněčném a to tak, že ona hmota síťovitá tvoří vegetativní čásť, ona haemoglobinem napojená periferická vrstva korová pak čásť specificky funktionelní. Rozumí se, že tím nikterak nevylučuji spolupůsobení oné hmoty síťovíté při specifické funkci červených krvinek. Slova »vegetativní« použil jsem zde pouze jakožto označení, že funkce síťovité hmoty odnáší se asi především k buňce krevní samé a ne jako funkce vrstvy haemoglobinové přímo k celému organismu. K tomu vedla mne následující úvaha. Předně známe řadu pozorování, dle nichž síťovité hmoty ubývá s postupným vývinem krvinky, z čehož lze souditi, že souvislost' její se specifickou funkcí krvinek nebude asi příliš úzká. Mimo to tam, kde dospělý erythrocyt má jádro, zajisté toto vykonává svou význačnou funkci jako u jiných buněk, totiž především při dělení buněčném. Funkci dělení můžeme ale v tomto případě, poněvadž není v souvislosti e specifickou funkcí buněk, označiti jako vegetativní. Dokázal jsem však, že uvedená síť souvisí organicky s jádrem žabích erythrocytů, tedy s částí buněčnou, jejíž význam spočívá dle uvedeného ve funkci spíše vegetativně.
Shrneme-li nyní pozorování moje i jiných autorů dříve uvedených, tu shledáváme, že shodují se hlavně v bodu, že červené krvinky obsahují jakousi strukturu síťovitou, že však panují různosti v pojímání povahy této sítě i ve spůsobu, jakým se její existence za rozličných okolností projevuje i konečně v otázce uložení jejího v krevní buňce samé. Tyto různosti analysovati a pokud možno objasniti a ve shodu uvésti jest účelem následujících řádků.
Dovolím si vyjíti od otázky, jaké jest uložení sítě v erythrocytů a to proto, že Cesaris Déme l, který1) barviv krev l°/0ním roztokem neutrální červeně v isotonickém roztoku chlorečnanu vápenatého za živa, pozoroval na periferii krvenky homogenní hmotu prostou haemoglobinu, která se dle něho může uvolniti a s sebou strhnouti síťovitou hmotu sbarvenou. Z této okolnosti pak soudil, že hmota tato jest uložena na periferii krvinky a ne uvnitř, jak se dosud myslilo.
Jest zřejmo, že mými svrchu citovanými pozorováními lze nálezy Cesaris Demelovy správně objasniti a zároveň závěr jeho, který žádným z pozdějších autorů nebyl potvrzen, náležitě modifikovati.
Opakoval jsem pokusy C esa ri s-Deme l o vy, ale pochod jím popsaný jsem neviděl. I vysvětluji si tvrzení jeho tak, že pozoroval asi od-barvování haemoglobinu při sbarvené síti. V určitém okamžiku tohoto odbarvování, na počátku pochodu, možno viděti při velmi napjatém pozo-
') Osservaz. istol. sul sangue. Congr. intern. di fisiologia. Torino. 1901.
XI. ﻿rování (jdeť o změny většinou rychle probíhající) na periferii krvenky bezbarvý okraj. Víme také, že v okolí jádra velmi často zbude něco haemoglobinu, o tom zmínil jsem se ve své uvedené práci. Jakmile se haemoglobinu dosti rozpustí, počne se, jak jsem tamtéž sdělil, roztahovati síťovina, až se rozprostře v celé krvince. Když se to stalo, ovšem část její leží též na periferii, tudíž i na povrchu krvinky. I jest dále — ač jsem toho při svých pokusech nepozoroval — myslitelno, že poměry osmotické dostoupí takového stupně, že síťovina může se přetrhati a části její z krvinky vystoupiti. Z toho se nesmí ale souditi, že by ležela na povrchu krvinky, dokonce pak ne na povrchu krvinky ještě haemoglobin obsahující. Dle mých direktních pozorování jest síťovina napnuta mezi jádrem a povrchní vrstvou haemoglobinovou. Je tedy sice u poměru k jádru k povrchu posunuta, ale haemoglobinovou vrstvou od povrchu oddělena. Nejlepším důkazem ostatně, že síťovitá hmota jest uložena uvnitř krvinky, jest faktum, že se upíná na jádro, jehož centrální položení v neporušené žabí krvince jest nepopíratelno. Důkaz, který jsem o tom podal pozorováním o vypuzení jader z žabích erythrocytů, jest zajisté úplný. Síťovina buněčná byla tu sbarvena a viditelná nejprve v celé své dokonalosti; po umělém vypuzení jader ale, které jsem přímo pozoroval, jevila se velmi porušenou, kdežto naopak na vypuzených jádrech zbytky síťové trámčiny byly pozorovatelny. Zejména pak přesvědčivé byly obrazy, z kterých bylo zřejmo,""že ač značná čásť síťoviny byla přetrhána, jádro, vyšinuté ze své původní polohy, přece z buňky nevystoupilo, poněvadž aspoň z části ještě s hmotou síťovitou souviselo. Takové obrazy nemohly by nikterak vzniknouti vlivy arteficiel-ními, kdyby mezi jádrem a sítí nebylo té organické souvislosti, jak tvrdím.
Dále jsem sdělil, že na krvinkách, jejichž haemoglobin jest zachován, strukturní síť jeví se nejasná, čemuž by býti nemohlo, kdyby byla na periferii, nad haemoglobinem, kryta pouze vrstvou hyalinní, homogenní, jak se domníval Cesaris Déme], nýbrž naopak je to možné pouze tehdy, když síť ta jest kryta vrstvou haemoglobinem sbarvenou.
Lze tedy právem souditi, že síťovitá hmota leží uvnitř krvinky, jak též Negr i (1. c.) pro žábu uznává. Důkaz toho však byl podán teprve mými pozorováními. Jest ovšem uznati, že — kdyby pozorování těchto, zejména oněch o vypuzení jader, nebylo — omyl v posuzování polohy sítě byl by snadno možný, jelikož krvinka žabí jest tvaru deštičkovitého a značně tenká, mimo to pak skutečně se přiházejí případy, ve kterých lze síťovité útvary zcela nepochybně najíti na povrchu žabí krvinky. Než to jsou zjevy ojedinělé, bezpochyby z části náležející do kategorie úkazů, které dle Arnolda a jeho školy jsou prvními zvěstovateli srážení krve, z části pak plynou ze změn, jimž síťovitá hmota za rozličných vlivů a okolností podléhá.
Tím dospíváme ke spůsobům, jakými se síťovité útvary v červených krvinkách za rozmanitých okolností projevují. O tom zmínil jsem se již ve své častěji citované publikaci. Uvedl jsem totiž, že faktura sítě může
XI. ﻿z důvodů   mně  neznámých   různě   kolísati.    Ač na okolnosť  tuto   nebylo dosud váhy položeno, lze stejný závěr učiniti i z literatury.
Tak popsal Foá (l c.) síťoviny z trámečků hladkých a rovných, které se úplně rovnají velkookým sítím mnou popsaným jen s tím rozdílem, že zrna, která u mých síťovin ležela pravidelně ve styčných bodech trámečků, viděl uložená uprostřed ok sítě samých. Mimo to pozoroval Foá velkookou síť s hladkými rovnými trámečky bez jakýchkoli zrn, jejíž vyskytování se jsem již ve své uvedené práci potvrdil. Obě sítě právě zmíněné vyplňují celou krvinku.
Jiného rázu jsou síťoviny popsané Gigli o-Tosem, Cesaris De-melem a Negrim. Především padá na nich do oka, že pravidelně nevyplňují celou krvinku, nýbrž ponechávají jak na periferii tak i okolo jádra prostor volný. Málokdy souvisí některý trámeček sítě s jádrem; trámečky jsou veskrze vlnité, zrna neleží vždy ve styčných bodech trámečků, nýbrž v průběhu trámečků, tak že tyto mají vzhled varikosní ; trámečky a zrna bývají volně pomíchány, málokdy spolu anastomosují. Seskupení varikosních vlákének činí dojem sítě malooké. Mnohdy není tu ani vláken, nýbrž jen nahromadění zrnek, které může rovněž míti vzezření malooké husté sítě.
Vedle těchto právě popsaných útvarů, které jsem také pozoroval, popsal jsem ve své práci jednak formace podobné těm, které zjistil Foá, jak jsem se již zmínil, potom však také ještě hustou síť malookou vyplňující celou krvinku o trámečcích hladkých a přímých bud'opatřenou zrnéčky ve styčných bodech sítě anebo zrn postrádající, která někdy v okolí jádra se jevila volnější t. j. z větších ok složená, kdežto na periferii byla hustší.
Kdybychom tedy k těmto různostem měli zření, tedy by vzhledem k okolnosti, že různosti ty vznikaly při praeparaci takořka stejné, dle oblíbeného nyní způsobu vyjadřování mnohých histologů neleželo nic více na snadé, nežli, abychom prohlásili pozorované síťoviny za artefakty, které se skutečnou strukturou nemají nic co činiti. Slova »artefakt* užívá se s jakousi příhanou a jest slovo to — abych použil s jistou pozměnou myšlénky Rin df l ei se ho vy o jiném předmětu —skutečným omnibusem, v němž mají se někteří kritikové svézti přes všechna nepohodlná fakta. Uvážíme-li však, že mimo málo jevů pozorovatelných na živých objektech, vlastně celá histologie vůbec pracuje s artefakty, tedy cenu artefaktů nebudeme tak příliš nízko klásti. Cena každého histologického obrazu získaného na mrtvém objektu jest relativná a spočívá toliko na přesném vymezení spůsobu, jakým vznikl. Dlužnoť zajisté souditi, že každý artefakt má svůj přirozený podklad a Že je takořka karikaturou skutečnosti i dlužno pouze zjistiti, v jakém směru je obraz zkarikován. Toho-li jsme si vědomi, nebudeme jisté obrazy a priori jako bezcenné artefakty odmítati. Kdybychom tak činili, musili bychom i pathologickému výzkumu veškeré ceny pro fysiologii upříti.
Nechceme-li však výše   zmíněné   zdánlivě   heterogenní   obrazy síťové
XI. ﻿prohlásiti za artefakty, jejichž různotvarosť jest pravé překážkou, abychom uznali jejich souvislost! s faktickou strukturou, tu jest nám určiti, nacházejí-li se v nějakém vzájemném vztahu a jaký tento vztah jest.
Podařilo se  mi skutečně  aspoň u části .obrazů   těch   dokázati genetickou souvislost' a to ve smyslu následujícím.
Zhotovil jsem praeparaty žabí krve tak, že jsem tenkou vrstvu krve rozprostřenou na krycím skle co nejrychejli po odnětí vložil na podložně sklo, na němž nacházela se přisušená vrstva vodního roztoku ,H   neutrální červeně v poměru 0'5 na 1000 s kapkou isotonického
roztoku NaCl, obklopená vaselinovým rámečkem. Tento spůsob tinkce svěžích krevních praeparatů objevil se mi pro vytýčený účel vhodnějším, nežli barvení vlhkým roztokem barviva samotného byť i v soli kuchyňské, i nežli barvení za použití Obr. i. barvivového prášku, k němuž se před přísadou krve přidá
roztok soli.
Srovnáváním obrazů, které poskytuje určité místo praeparatů v různých intervallech časových po sobě následujících, bylo mi pak možno seznati postupné chování se barvitelné sítě v červených krvinkách obsažené. Následovně popsaná řada obrazů nebyla tedy kombinována z praeparatů různých, nýbrž vyčkáváno vytvoření se jich vždy na téže buňce určité ákupiny erythrocytů, která neodšinuta se zorného pole dříve; dokud celý cyklus, níže zmíněný, nebyl konstatován.
Krevní praeparaty podroboval jsem první prohlídce obyčejně asi 2 hodiny po zhotovení, kdy — jak mne mnohonásobná zkušenost poučila — sbarvení sítě při použití roztoku barvivového o koncentraci výše zmíněné pravidelně jest nejdokonalejší. Popisuji zde pouze změny sítě v určité intaktní krvince, nedbaje zatím rozdílů ve stupni změn, které jeví rozličné krvinky téhož praeparatů.
Z mnohých svých veskrze souhlasných pozorování vybírám následující, připomínaje, že odbarvování haemoglobinu může nastati také v jiné fasi změn síťoviny, než níže uvedeno:
I.  Žabí krev. 21/2 hod. po zhotovení praeparatů. Krvinky jsou tvaru úplně normálního, sbarvení haemoglobinové intaktní. V nitru krvinek sbarveno jádro a s ním související síť, jejíž hladké a přímé trámečky tvoří veliká oka tvaru nepravidelně polygonalního. Ve styčných bodech trámečků leží granula. Síť       Qbr 2. vyplňuje celou krvinku. (Obr.  1.)
II.  22 hod. po zhotovení.    Popsaná výše  krvinka jest ještě znatelně, ale slabě sbarvena haemoglobinem    Síť vyplňuje téměř celou krvinku, jen po jedné straně  jest   něco retrahována.    Trámečky nejeví více přímočarý, průběh, nýbrž poněkud esovitý, čímž celkový útvar sítě z části jest změněn. Také  nejsou   více   hladké jako   prve, nýbrž z valné   části  jsou   posázeny zrnky, podobnými tětn, která  ležela   dříve jen ve styčných  jejich bodech Souvislosť sítě s jádrem není porušena. (Obr. 2.)
XI. ﻿8
Obr. 3.
III.  46 hod. po zhotovení. Krvinka není více sbarvena haemoglobinem, tvar její jest dobře zachován.    Siť je více nebo méně od okraje retraho-vána   a   kolem jádra   shromážděna,   jen   několika   málo   vlákenky   souvisí s okrajem, kde tu a tam se nacházejí též  malé zbytky sítě.    Průběh vlá-kének   síťových  je   vesměs   klikatý,   nepravidelný,   zrnka   leží   v  průběhu trámečků, oka sítě jsou  místy nepravidelná, ano z většiny tu ani ok více není, nýbrž trámečky uvolněné mezi sebou se proplétají. Na některých   místech   souvisejí   s  jádrem,   na jiných leží těsně
vedle něho,   ale organické souvislosti s ním nejeví. (Obi. 3.)
IV.    60   hod     po   zhotovení.    Krvinka   haemoglobinu zbavená   změnila   poněkud svůj pravidelný tvar, její kontour stal se lehce laločnatým. Síťovitá hmota jest ještě více uvolněna, od periferie odchlíplá a tvoří kolem jádra hustší prsténec, který nejeví souvislosti s jádrem. Vlákénka jsou jen v malém počtu viditelná,   prsten skládá se hlavně ze zrnek. (Obr. 4.)
Stopovati dále změny hmoty síťovité bylo by pro náš účel zbytečno. Srovnáme-li ale jednotlivé tuto popsané fáse s obrazy, které popsali někteří autorové dříve jmenovaní, tu dojdeme k zajímavému výsledku, že jsou to právě mnou pózované fáse pozdější, které jimi byly zobrazovány. Naopak obrazy, které jsem já popsal, lze viděti jen záhy po zhotovení praeparatu. Jest tedy na snadě závěr, že výše uvedení badatelé popisovali síťovinu červených krvinek ve stavu více nebo méně změněném. To je tím možnější, že v případech dosti častých tato změněná síť se objevuje oku, i když se vyšetřuje hned po zhotovení praeparatu, a že velmi zhusta vedle sítě tvaru, který jsem já popsal, v tomtéž praeparatu nacházíme také krvinky obsahující síť změněnou ve smyslu citovaných autorů — okolnosti to, které nově svědčí faktu také z jiných pozorování známému, že totiž alterabilita jednotlivých erythrocytů téže krve může býti velmi různá. Z literatury plyne, že zvláště také síť, o níž pojednáváme, jest velice alterabilní.
Pro dobře zachovanou strukturu síťovitou jest charakteristický přímočarý průběh vlákének, uložení zrnek pravidlem ve styčných bodech trámečků, jakási pravidelnost ok síťových a souvislost' s buněčným jádrem — zkrátka tvary, jaké popsali a zobrazili Foa a j á.
Zbývá mi promluviti ještě o významu, jaký oné síťovité struktuře asi připadá.
Israel a Pappenheim pokládali granula, která v některých krvinkách pozorovali, za produkt rozpadu jádra, které tedy dle mínění jejich nemizí vycestováním, nýbrž jakýmsi rozpadem.
Dle Maximova naopak nejsou   produktem rozpadu jádra, ježto je
nalezl   i   v krvinkách   s jádrem   neporušeným,   nýbrž   jsou   výrazem   stáří
krvinky.    V mladých   krvinkách  jest  prý hojně  zrn, ponenáhlu   však   se-
kupují se kolem jádra, které vycestuje, tak že v krvince zbudou jen ony
Obr. 4.
XI. ﻿granulace. Také ty však prý znenáhla mizejí, tak že v krvinkách oběhu dospělých ssavců není jich více viděti.
Foa a Cesaris Demel shodují se s Maximovem v tom, že pří-tomnosť barvitelné hmoty v erythrocytech jest znakem stáří krvinky a pokládají jí za produkt činnosti jaderní.
Giglio-Tos1) vyslovil domněnku, že jádro vylučuje jakousi hmotu chromatofilnou, kterou nazval hmotou haernoglobigenní. Poněvadž tato se praesentuje spůsobem různým, rozeznával rozličné kategorie červených krvinek (eritrociti primitivi, granulosi, annelati con nucleo, annelati senza nucleo), které měly býti vlastními různým třídám obratlovců a u téže species prý se objevují v rozličném stáří.
Především jest tedy zřejmo, že všichni autoři odvozovali původ barvitelné hmoty v erythrocytech od jejich jader, jednak vzniklý rozpadem jich, jinak jakousi sekrecí z nich. Poněvadž bylo dokázáno, že granula mohou v embryonálních krvinkách ssavčích býti současně s jádry a dále že hmota ta trvá v krvinkách obratlovců vejcerodých po celý život v okolí jádra, jest prve zmíněný výklad, pocházející od Israela a Pappen-heima, nesprávný. Také pro druhý není dosti důkazů.
Jest jasno, že význam oné struktury dlužno hledati jinde. Foá a Negr i upozornili na to, že struktura ona by mohla býti strukturou proto-plasmatickou; zejména N egr i srovnává ji sPrenantovým protoplasma supérieure a na důkaz uvádí podobnosť morfologickou.
Avšak vedle této podobnosti morfologické, mimo kterou Negr i žádného jiného důvodu neuvádí a na kterou jsem také já ve své práci upozornil, byl jsem sto ještě i jiné důvody uvésti, které nasvědčují tomu, že jde o strukturu protoplasmovou.
Jest to především pravidelnost, kterou síťovina ona všude tam jeví, kde jest neporušena a která teprve mými pozorováními byla zjištěna. Poněvadž tato pravidelnost, jak tuto uvedená pozorování jeví, právě v časnějších dobách jest více zřejmá, zdá se zřejmým, že nemůže jíti o sraže-niny. Tyto také proto jsou vyloučeny, že síťovina v krvenkách stejně dobře zachovaných, stejně se praesentuje a že se objevuje nezávisle od vlivů srážení krve způsobujících, v dobách, kdy bílé krvinky jeví čilou ještě pohyblivost'.
Nejdůležitějším však důvodem pro tvrzení, že uvedená struktura odpovídá morphoplasmatu, jest její organická souvislost s jádrem buněčným v krvinkách žabích, kde analogie s morphopíasmatem jiných buněk jest naprostá. Že neběží o omyl v tom smyslu, že by jádro bylo svrchu kryto síťovitými sraženinami, ukazuje moje pozorování o poruchách
') Sulle cellule dél sangue della lampreda. Mém. Acc. delle se. di Torino. 1896. — Sulle granulazioni degli eritrociti nei girini di taluni antibi. Anat. Anz. 1896. — La stmttura e Pevoluzione dei corpuscoli rossi dcl sangue dei vertebrati. Mém. Acc. delle se. di Torino. 1897. — Sui granuli dei corpuscoli rossi. Anat. Anzeiger. 1900.
XI. ﻿10
těchto sítí po vystoupení jader z krvinek, sdělené v mé výše citované práci a také nahoře zmíněné
Jest tedy jasno, že hypothésa o protoplasmatickém původu jistých síťovitých struktur v červených krvinkách, kterou mimochodem vyslovil Foá a kterou Negr i mínil odůvodňovati analogiemi, teprve onou mojí prací nabyla pevnějšího podkladu a faktického opodstatnění.
XI."
