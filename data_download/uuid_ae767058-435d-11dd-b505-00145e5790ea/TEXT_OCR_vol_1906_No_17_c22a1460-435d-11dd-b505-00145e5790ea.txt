"","x"
"1"," ﻿ROČNÍK XV.
TŘÍDA II.
ČÍSLO 17.
Experimentální studie o významu počtu chromosomů.
Napsal Dr. BOHEMII* NÉJVIEC.
(Práce z ústavu pro fysiologii rostlin c. k. české university.) (Předloženo   dne  18. května   1906.)
Již po delší dobu zabývám se zkoumáním, jaký význam má pro rostlinu počet chromosomů. K otázce té byl jsem veden tímto způsobem : Pokusy o vlivu chloroformu a plasmolysy přesvědčily mne, že lze zabrániti v dělících se buňkách rostlinných vytváření se přehrádky, jádra však že se rekonstruují, čímž vznikají dvojjaderné buňky. Pokusy, které jsem s J. Blažkem provedl a které měly za úkol stanoviti vliv benzolu na dělení buněk rostlinných, ukázaly, že lze uměle přiměti jádro k simultánnímu rozdělení ve větší počet jader dceřinných a že se často též buňka vegetativní podobně dělí. Není-li tomu tak, vzniká mnohojaderná buňka, v níž jádra mohou spolu splynouti a jedinému jádru původ dáti. Jaký počet chromosomů bude jeviti taková buňka, bude-li se děliti ? A jaký se objeví v malých buňkách s malými jádry, jež vznikly simultánním rozdělením se buňky ve větší počet buněk dceřinných ? Částečnou odpověď na tyto otázky daly mi další pokusy o vlivu síranu měďnatého a chloralhydrátu na vrcholy kořenové. Provedl jsem v posledním půl roku rozsáhlé pokusy o vlivu síranu horečnatého, kuchyňské soli, benzinu i extremních teplot na dělení jader a buněk rostlinných a výsledky pracných studií těch, jež vyžadovaly zhotovení as 500 sérií mikrotomových, byly v podstatě tytéž, jaké jsem uveřejnil ve své obšírné práci o vlivu chloralhydrátu na dělení buněk rostlinných.
Různými zevními abnormními činiteli lze zabrániti v dělících se buňkách vytvoření přehrádek, jádra se však nerušené rekonstruují. Tím vzniknou dvojjaderné buňky. Dokud se buňky ty nalézají ve stavu meri-stematickém, lze ve většině z nich pozorovati, kterak jádra k sobě se po-
Roz pra vy:  Ročn.  XV. Tř. II. čís. 17.                                                                                  .,
XVII. ﻿sunují a splývají, čímž vznikají buňky opatřené velkým jádrem vzniklým splynutím dvou jader. Buňky ty mohou se dále děliti a tu objevuje se v nich dvojnásobný počet chromosomů. Je však zajímavo, že na buňkách dvojnásobný počet chromosomů při dělení jevících nelze nic zvláštního ve struktuře jich pozorovati, než velikost. Jsou totiž větší, než buňky normální. Některá pozorování činí pravděpodobným, že po nějaké době počet chromosomů se redukuje na počet normální. Splývání jader i redukci počtu chromosomů vyložil jsem jako zjevy autoregulační a v tomže smyslu vyložil jsem splývání jader při oplození a redukci chromosomů s vytvářením výtrusů (u živočichů se zráním vajíček a s vývojem spermatozoidů) spojenou. Ovšem vytknouti musím, že se mi nepodařilo pozorovati při vegetativní redukci stadia, jež označena jsou jako synapsis a která všeobecně před redukcí chromosomů v rozplozovacích buňkách pozorovati lze. Synapsis by tedy byla význačným zjevem pro generativní redukci, vegetativní redukci by scházela, což s novějším názorem o významu jejím dobře by se shodovalo.
K vegetativnímu splývání jader a zdvojení chromosomů poutají se dvě důležité otázky fysiologické. Předně, zda-li počet chromosomů sám o sobě má nějaký význam pro utváření se těla rostlinného — po případě pro utváření se určité buňky dvojcenné jádro chovající — za druhé, zda-li u rostlin vyznačujících se antithetickou rodozměnou (ve smyslu L. J. Če-lakovského) přechod od jedné generace ke druhé právě jen splynutím jader a redukcí chromosomů je způsoben. První otázku snažil jsem se zod-pověditi zkoumáním vlivu chloralhydrátu na vývoj kořenových chloupků u hořčice (Sinapis alba) druhou studiem vlivu chloroformu na vývoj pylu u modřínu (Larix decidua). Přítomné pojednání podává předběžnou zprávu o pokusech mých.
I.
Je známo, že u některých rostlin vznikají kořenové chloupky nikoli ze všech buněk kořenové pokožky, nýbrž že mateřské buňky chloupků (iniciály, trichoblasty) velmi záhy v meristematické pokožce (v dermatogenu či protodermu) se rozliší od buněk ostatních a že později jenom z těchto buněk kořenové chloupky vyrůstají. Tak děje se u přesliček, Azolly, četných vodních rostlin jevnosnubných (Hydrocharis, Trianea, Zostera atd.), jakož i u některých suchozemských rostlin jevnosnubných. Z autorů, kteří se předmětem tím zabývali, buďtež uvedeni tito: Westermaier a Ambronn, Kny, Zimmermann, Schwarz, Sauvageau, Rosen-berg, Pfeffer, Němec, Leavitt. Nejpodrobnější práci v oboru tomto podal Leavitt, na jehož obsažné zprávy zde čtenáře odkazuji.
Mne zajímala především otázka, zda-li snad tyto iniciály již při normálním dělení nebudou nějakým způsobem vyznačeny, zda-li totiž nevzniknou nějakým dělením, při němž by z jedné buňky vznikly dvě dce-
XVII. ﻿řinné buňky, z nichž jedna by obdržela jiné množství plasmy, jiný počet chromosomů anebo jiných částí buňky mateřské. Jmenovitě bylo zajímavo zkoumati, zda-li také zde podélné štěpení chromosomů bude normální, zda-li do obou dceřinných buněk stejné množství chromatinu se dostane, či zda iniciála pro kořenový vlásek jiné množství chromatinu anebo chromosomy jiné kvality (ku př. jiného tvaru) obdrží. Krátce řečeno, zda-li snad nelze stanoviti, že by iniciály kořenových chloupků vznikaly nějakým dělením, jež by bylo lze označiti jako nerovné (erbungleich).
Již v jedné ze svých starších prací cytologických jsem se touto otázkou zabýval a sice při výzkumu o dělení v kořenech přesličky rolní (Equisetum arvense}. A tu se mi vskutku podařilo stanoviti jakési nerovné rozdělení buňky, jejíž rozdělením vzniká iniciála kořenového chloupku. Již během přípravy k dělení tomu nahromadí se v zadní (od vrcholu kořenového odvrácené) části buněčné hojně husté plasmy, takže část' ta je mnohem bohatší na plasmu, než-li část přední. Při tom jádro může setrvati v centru buňky. Jádro samo dělí se zcela normálně, chromosomy se štěpí typicky, k oběma pólům pohybuje se týž počet chromosomů. Nelze vůbec stanoviti viditelné nějaké rozdíly mezi oběma základy dceřinných jader. Po vytvoření přehrádky máme dvě dceřinné buňky, z nichž však zadní buňka chová mnohem více a hustší plasmu, než přední. Pokud jader se týče, nelze zprvu při anafasi a rekonstrukci jader pozorovati rozdílů.
V kořenech různých rostlin vytvořují se v exodermis krátké buňky (jak Juel podrobně vyložil). Pro Allium cepa jsem dokázal, že jádro mateřské buňky, jejíž rozdělením krátká buňka má vzniknouti, typicky se dělí, chromosomy se pravidelně podélně štěpí a stejným dílem na oba póly rozdělí. Zadní (od vrcholu odvrácená) buňka je vždy menší. Zpočátku je jádro její stejně veliké, jako jádro sesterské buňky větší, ale záhy zůstává menším a ačkoli ze stejného počtu chromosomů vzniklo jako jádro sesterské, je brzo rozdíl ve velikosti velmi značný. Očividně tu jádra po telofasi vyrůstají podle poměru velikosti buněk, v nichž se nalézají. Na množství chromatinu, z něhož jádra povstala při anafasi, zde naprosto nezáleží. Kdybychom vzali za základ úvahy velikost jádra mateřského, kteréž dceřinné jádro ve krátké buňce exodermální se nalézající nikdy nedosahuje, mohli bychom říci, že tu velikost jednoho dceřinného jádra byla redukována. Vidíme tedy, že jádra vzniklá ze stejného počtu chromosomů mohou míti velmi různou velikost a že se rozdíly ve velikosti mohou projeviti již při anafasi. Přitom lze stanoviti že velikost'jader přesně souvisí s velikostí buněk, takže sesterské dvě buňky dle velikosti své různě veliká jádra chovají. Z toho musíme souditi, že velikost jader sama o sobě nemůže nám býti kriteriem v otázce, z kolika chromosomů jádra vznikla. Stanovíme-li pro nějakou rostlinu typickou velikost jádra, jakou jeví ku př. největší část parenchymatických buněk, může odchylnou velikostí buněk podmíněna býti odchylka ve velikosti jader od typu ve směru positivním i negativním. Jádra mohou býti menší, než jsou jádra typická a ovšem též větší. Je ne-
XVII. ﻿popíratelno, že do jisté míry tyto rozdíly ve velikosti nemusí míti vlivu na počet chromosomů, jež jádra při svém nepřímém dělení produkují, rnohlo by však býti, že velikost chromosomů s velikostí jader souvisí. Že však velikost jader, překročena-li určitá mez, může míti též vliv na počet chromosomů, dokázal jsem ve svých studiích o regeneraci.
Je možno, že to vše, co jsem zde řekl, platí pouze pro vyšší rostliny. Pro Spirogyru (a příbuzný rod Zygnema) ukázal Gerassimoff, že velikost jader je velmi stálá a vznikne-li v buňce nějaké abnormně veliké jádro (tím, že je zevním abnormním vlivem zastaveno dělení jaderné ve stadiu pozdní profase nebo metafase) udržuje se trvale tato abnormní velikost jeho. Jenom je-li jádro až čtyřikrát větší, než za normálních poměrů, nastává zmenšení jader přímým dělením, což je rozhodně zjev pathologický, Gerassimoff přímo vyslovuje názor, že redukce velikosti jader není myslitelná. V tomto ohledu s ním nemohu souhlasiti. Zůstane-li buňka atypicky malá, vyvine se v ní též jádro atypicky malých rozměrů, to se však může objeviti též za poměrů zcela normálních, t. j. v buňkách, jež jsou v určitém směru predestinovány a velice omezený vzrůst jeví, anebo již při vytváření přehrádky menší jsou, než druhá buňka sesterská. Také u Spiřogyry by byla možná redukce velikosti jader, kdyby se buňka rychleji dělila, než roste, při čemž by vznikaly buňky menší a menšími jádry opatřené. Jestliže tornu tak není za podmínek přirozených, t. j. za vlivu přirozeného střídání se dne a noci, není nemožno, že by se redukce ta zdařila, kdyby se střídání světla a tmy dalo v intervallech kratších, ku př. po šesti hodinách. Neboť u Spirogyry je dělení jaderné a buněčné závislé na vlivu střídajícího se světla a tmy, což zřejmo je z okolnosti, že se za normálních okolností objevuje dělení mezi 10. až 11. hodinou noční.
Jaký vliv má zvýšený počet chromosomů na jádra a buňky, vyplývá z prací Boveri-ho, Gerassimoff a a mých. Jádra taková jsou větší a také buňky dvojmocnými jádry opatřené do větších rozměrů vzrůstají než jádra jednomocná. To objevilo se též v pokusech s kořeny hořčice (Sinapis alba). Kořeny ty při teplotě 18 — 21° C dány na l hodinu do 075% anebo na 3/4 hodiny do 1% roztoku chloralhydrátu, po l hodinu vypírány a pak ve vlhkém vzduchu dále pěstovány. Po třech dnech zkoumány nejmladší kořenové chloupky. Mezi četnými normálními chloupky shledány některé nápadně veliké a sice hlavně co do tlouštky jich. Chloupky ty chovaly také nápadně veliké jádro. Všecky trichoblasty i s chloupky zůstaly jednobuněčnými. Současně v určitých intervallech fixovány (podobně jako v předcházejících pokusech o chloralisaci) kořeny hořčice a shledáno, že se postupně objevují dvoj jaderné buňky, později v mladších částech kořenového vrcholu buňky s jádry velkými a zaškrcenými anebo s jádry značně velkými. Lze tu tedy stejně jako v chloralisovaných kořenech hrachu a bobu souditi na splývání jader v buňkách, které vlivem chloralhydrátu staly se dvojjadernými. Tento pochod odehrává se též ve tricho-blastech a jsou to právě trichoblasty s takovými dvojmocnými jádry, jež
XVII. ﻿vyrůstají ve tlusté a nápadně velké chloupky. Dvojmocná jádra podmiňují tedy zvýšený vzrůst buněčný, podobně jako Gerassimoff u Spirogyry pozoroval. Ale přes dvojmocnost jádra trichoblasty i kořenové chloupky z nich vyrůstající jeví úplně typické, obvyklé morfologické vlastnosti, jmenovitě zachovávají svou jednobuněčnost. Splynutím jader tedy naprosto není vzbuzena snad nějaká zvýšená činnost dělící. Formativní činnost trichoblastů i jejich schopnost k dělení není dvojmocností jich jader nikterak kvalitativně pozměněna.
II.
Pokusy s hořčicí ukázaly, že zdvojnásobení počtu chromosomů v jádru anebo zdvojnásobení velikosti jaderné samy o sobě nemají vlivu na forma-tivní (útvarnou) činnost cytoplasmy. Buňky zachovávají své morfologické vlastnosti a nejeví žádnou zvýšenou schopnost dělící. Dvojnásobnou zajímavost pro celý postup mých prací měla otázka, jaký vliv by měl zvýšený počet chromosomů na osud pylových zrn anebo výtrusů tajnosnubných rostlin cévnatých, dle Lotsy-ho terminologie tedy na osud gonů. K pokusům zvolil jsem jako nejvýhodnější objekt modřín (Larix deciduá).
Modřín zakládá své květy již na podzim, takže při počátku zimy v samčích květech jsou tyčinky opatřeny již pylovými buňkami mateřskými (gonotokonty). Přeneseme li v zimě větévky nesoucí poupata do teploty 18—20° C, připravují se mateřské buňky pylové již as po 24 hodinách k dělení. V několika dnech mohou se obě dělení vedoucí k vytvoření gonů (pylových zrn) odehráti. Ovšem třeba podotknouti, že ne všecky buňky v jedné tyčince anebo v jednom váčku zcela přesně stejnoměrně se k dělení připravují a dělí, ač veliká většina buněk totéž stadium jeví. Také různé květy na téže větévce mohou různá stadia dělení jeviti. Většinou však květy níže na větévce umístěné rychleji a dříve se dělí, než květy vyšší, vrcholu větévky blíže položené.
Normální dělení sama byla zkoumána několika cytology. Především Belajeffem, jehož práce je klassická. Dále Strasburgerem a konečně nejnověji Allenem. Také já jsem studiem dělení gonotokontů se zabýval při čemž se mi hlavně jednalo o vývoj achromatické figury.
Obě dělení k vytvoření pylových buněk (gonů) vedoucí jsou obvyklá dělení allotypická (dle nové terminologie Strasburgerovy), první hetero typické, druhé homoeotypické, jak již Be l a j eff ukázal. Jsou spojena s redukcí počtu chromosomů, takže jádra obou dělení rekonstruují se z polovičního počtu chromosomů oproti onomu, jaký je význačný pro vegetativní dělení modřínu.
Poznatek, že obě generace u mechů a rostlin cévnatých spolu se střídající za normálních poměrů se liší od sebe počtem chromosomů a sice tak, že generace pohlavní (gametofyt) má o polovinu méně chromo-
XVII. ﻿somů, než generace výtrusorodná a nepohlavní (sporofyt), náleží k nejdůležitějším výsledkům bádání cytologického. Lotsy (1905, 1906) rozdíly ty přímo jako charakteristikům obou generací uvádí a první označuje jako generaci -tf-, druhou jako generaci 24f (-H-Generation, 2-H--Generation). Straš-burger (1905) první označuje jako haploidní, druhou jako diploidní generaci.
Avšak nejnovější zprávy Miss Digby (1905) nemluví zcela ve prospěch názoru, že by vskutku rozdíl počtu chromosomů byl význačným pro obě generace. Na listech kapradiny Nephrodium psendo-inas Rich. var. cnstata apospora bez intervence výtrusů a bez redukce chromosomů povstávají prothallia, tedy generace -H- (haploidní), typicky stavěná i zevně utvářená. Zde tedy máme střídání se formativní činnosti u rostliny, kteréžto střídání je totožné se skutečným střídáním se generací. Ale není tu žádné změny v počtu chromosomů. Význačné rozdíly [morfologické mezi oběmi generacemi nemusí tedy býti podmíněny rozdíly v počtu chromosomů.
To, co vyplývá zpozorování na abnormních aposporických kapradinách, snažil jsem se experimentálně dokázati na pylu modřínovém. Ve svých předcházejících experimentálně cytologických pracích ukázal jsem, že zevními činiteli lze zastaviti buněčné dělení, jádra však se rozdělí a rekonstruují. Dostaneme tak dvojjaderné buňky, v nichž pak obě jádra k sobě se pohybují a splynouti mohou. Vznikne dvojmocné jádro, jež při dělení svém dá též původ dvojnásobnému počtu chromosomů.
Myslím, že již Schrammen pozoroval podobná jádra v meristema-tických pletivech, jež extrémně vysokým anebo nízkým teplotám byla vystavena. Též Smolák (1905) stanovil pro mnohobuněčné pleromové buňky Euphorbiaceí občasné splývání jader. Na svých preparátech z kořenových vrcholů pryšců Eupkorbia lathyris a pcplus pozoroval jsem tolikéž v některých mnohojaderných buňkách pleromových splývání jader, ač ovšem musím přiznati, že splývání to zde není zjevem všeobecným. Většina xylemových buněk zůstává tu mnohojadernou. Dále jsem pozoroval splývání jader ve mnohojaderných buňkách heteroderových nádorů kořenových (působených červem Hetcrodera radicicola) jmenovitě nápadné bylo ve hlízkách u Pulsatilla vulgaris a Gardenia florida. Tato pozorování dokazují, že splývání jader může se dostaviti bez účinku abnormních faktorů zevních. Naopak nepodařilo se mi vlivem chloralhydrátu ve mnohojaderných pleromových buňkách druhů Ricinus communis, borbonicnsis a zanzibariensis, v nichž se za normálních okolností splývání jader velice zřídka přihází, splývání takové vybaviti.
Všecky dosavadní moje zkušenosti vedly mne k závěru, že mnoho-jaderné buňky za určitých okolností, v určitých fysiologických stavech svá jádra do svého centra posunují, kdež jádra splynouti mohou. Kdyby se podařilo v pylové mateřské buňce anebo v pylové buňce samotné zabrániti dělení buněčnému, aniž by zastavena byla rekonstrukce jader, mohli bychom dostati tak dvojjaderné buňky a kdyby jádra jich splynula, měli bychom
XVII. ﻿
jádra dvojmocná stejně, jako jsou jádra generace sporofytní. Kdyby význačné vlastnosti sporofytu podmíněny byly dvojmocnými jádry jeho buněk, musela by pylová buňka, jejíž jádro v experimentu učiněno bylo dvojmocným, chovati se jako buňka sporofytní, diploidní.
Ze svých pokusů uvedu ty, které konány byly pomocí chloroformových par. Větévky modřínu byly vzaty v prosinci a lednu z venku a přeneseny do místnosti mající teplotu 18—20° C. V různých intervallech (jež však nebyly delší 26 hodin) byly na 30 až 45 minut vystaveny účinku chloroformových par. Podrobné protokoly uveřejním v definitivní práci. Zde jen výsledky pozorování stručně uvedu.
1.   Nemohu dosud bezpečně tvrditi,   že by bylo možno opětovaným narkotisováním chloroformovými parami zabrániti dělení mateřských buněk pylových,   při čemž   by buňky ty   na se   vzaly   znaky   skutečných buněk pylových.    Jinak řečeno, že by bylo možno docíliti,   aby mateřské buňky (gonotokonty) přímo se differencovaly v buňky pylové (gony). V tyčinkách květů, které byly po jedenácte dní (každého dne po třicet minut) narkotiso. vány, shledal jsem v tomže váčku pylovém mateřské buňky pylové s první původní blánou a vedle nich hotové tetrady (čtveřice buněk) z nichž každá buňka   již   obklopena byla oběma   pro   zrna pylová   význačnými blanami, intine a exine.    V tomže váčku tedy pylové mateřské buňky,   jež se rozdělily   ve čtyři,   differencovaly se v pylová   zrna,   buňky   nerozdělené   zachovaly   svůj   původní charakter.    Ale někdy   pozorována   mezi tetrádami nápadně veliká pylová zrna, jež snad přímo z mateřských buněk pylových povstala.
2.  Za normálních okolností   chovají   se  mateřské   buňky pylové při přehrádkování   jako   většina   rostlin   dvojděložných,   po   prvním   rozdělení jaderném se totiž nevytvoří přehrádka, nýbrž najednou se buňka po druhém rozdělení jader rozdělí ve čtyři buňky pylové.  V narkotisovaných květech jsem však nezřídka nalezl v jedné tetrádě pouze   dvě polokulovité buňky, jež opatřeny byly — jako pravé  buňky pylové — dvěma blanami, exine a intine.    Každá buňka chovala buď jedno jádro velké anebo   dvě jádra menší. V prvním případě vzala na se tvar pylové buňky buňka, jež pouze heterotypickým   dělením   vznikla,   na   něž   druhé   dělení   allotypické   (totiž dělení homoeotypické) nenásledovalo.   K differenciaci pylové buňky z mateřské buňky pylové není tedy třeba obou dělení allotypických.
3.  Byly-li   vystaveny   chloroformovým   parám   květy,   v nichž  jádra mateřských   buněk  pylových   právě  první dělení  byla   ukončila a chloroformování každodenně opětováno,   objevily se po 3 — 5 dnech pylové mateřské buňky buď dvě jádra těsně k sobě přiložená chovající anebo různá stadia splývání jader těch jevící. Sledováním jednotlivých stadií byla dána možnost bezpečně zjistiti, že se zde jedná o splývání jader.   Tak vznikají mateřské buňky pylové s jádry nápadně velikými. Poněvadž jádra splynuvší vznikla z redukovaného počtu chromosomů, je jádro splynutím vzniklé dvoj-mocné   podobně   jako  vegetativní buňky rostliny  nepohlavní (sporofytní).
XVII. ﻿8
4.  Jaký je další osud těchto buněk? Nalezl jsem v pozdějších stadiích v takovýchto květech   veliká  zrna   pylová  vedle  normálních   malých,   jež chovala též neobyčejně veliká jádra a při dělení vytvořovala chromosomy v počtu   pro   sporofytní   rostlinu   význačném.    Shodovala   se   tedy  v tom ohledu s generací 2 4f (diploidní). Nicméně většina těchto zrn vyvíjela se dále zcela tak, jako pylová zrna normální.   Vytvořily se tedy tři prothal-liové buňky sterilní a jedna generativní,   kteráž v některých případech již v pylovém zrnu ve dvě samčí buňky se rozdělí.   Za normálních okolností se to stává až v pylovém vaku na nucellu. Přes to, že chovají tato veliká zrna pylová dvojnásobný počet chromosomů, differencují se zcela tak, jako normální  zrna pylová.    Nemá tedy jednoduchý anebo dvojnásobný počet chromosomů sám o sobě žádného významu pro formativní činnost embryonální buňky.
5.   Vedle případů dosud popsaných shledáváme, že chloroformování způsobuje   přečetné   odchylky   od normálního vývoje   pylových   zrn.    Tak často   vznikla zrna pylová  normální velikosti,   kteráž se však   později rozdělila přehrádkou ve dvě stejně veliké buňky, tedy zcela jinak, než jak se děje   v pylových   zrnech   při   normálním   vývoji,   kde   při   prvním   dělení vznikne malá záhy degenerující meniskovitá buňka a druhá veliká, dalšího dělení schopná. Někdy se rozdělí pylové zrno ve čtyři stejně veliké buňky kterýžto pochod   mohli   bychom   považovati za   jakési zvegetativnění jich. Tolik je jisto,   že   zevními faktory   můžeme  pylová zrna   příměti k vývoji od normálního velmi odchylnému.
III.
Gerassimoff shledal, že jádra dvojmocná nebo i vícemocná na intenstitu vzrůstu buňky u Spirogyry i na chlorofyllové pásky mají značný vliv, ale není tu dvojmocností tou nikterak podmíněno objevení se nové generace nějaké, odchylné od generace normální. Ovšem u Spirogyry vůbec není rodozměny, jádro redukuje počet svých chromosomů hned při klíčeni zygotů, takže tu diploidní generace vůbec není. Mohlo by se říci, že Spirogyra druhé, diploidní generace vůbec není schopna a že tedy u ní ani dvojmocné jádro ji nevzbudí. Ale u modřínu, u něhož střídají se dvě generace, ovšem jako u jevnosnubných rostlin vůbec ve formě značné redukované, by bylo možno za to míti, že se vliv zdvojení chromosomů v generaci haploidní zvláště zřejmě projeví. Splynutím dvou jader v generaci té vzniká buňka, jež je opatřena diploidním jádrem a kdyby bylo pouze na jádru závislé objevení se diploidní generace, měla by buňka ta možnost při dalším svém vývoji ve směru generace diploidní se differenco-vati. Ale tomu tak není. Viděli jsme, že též po splynutí jader se buňky v pylovém vaku vyvíjejí ve směru generace haploidní. Počet chromosomů sám o sobě nemá tedy rozhodujícího významu pro střídání se generací.
XVII. ﻿Za normálních okolností splývají celé dvě buňky při oplození. Tedy nejen jádra, nýbrž též cytoplasmy. Mohlo by tedy býti, že přechod od generace haploidní k diploidní vybaven je splynutím celých buněk, po případě jen dvou těl cytoplasmatických. Ale mohlo by též býti, že při zúrodnění, jež vybavuje objevení se druhé generace, se jedná o spojení jader cizích, nebo nejvýše ve velice vzdáleném stupni příbuzných. V našich pokusech však splývala jádra sesterská, takže možno za to míti, že vlastnosti chromosomů, z nichž byla se rekonstruovala, nikterak se od sebe nelišily. Mohlo by tedy býti, že rozdíly chromosomů, z nichž vznikla jádra při zúrodnění splývající, podmiňují objevení se rozdílných generací, nikoli zvýšení počtu chromosomů samo o sobě. Tím by přeložen byl význam zúrodnění do rozdílnosti chromosomů, po případě jader při pochodu tom splývajících.
Odkud vznikají rodily ty? Víme přece, že přečasto ve přírodě auto-gamické zúrodnění stačí k vybavení rodozměny. W a si e l ewski poukázal k tomu, že ve přírodě není naprosto přesné dělení myslitelné. Malé odchylky obou dceřinných chromosomů podélným štěpením mateřského chromosomů vznikající budou zajisté podmiňovati též malé odchylky obou dceřinných jader. Ale odchylky ty budou zajisté stále opětovaným dělením se zvětšovati, takže již v několika generacích mohou dosíci dosti značného stupně. Tak také při zúrodňování autogamickém (v nejširším slova smyslu) mohla by obě splývající jádra od sebe býti dostatečně rozdílná, aby skutečné zúrodnění jich splynutím bylo provedeno.
Netvrdím, že skutečně podstata zúrodnění spočívá pouze ve splynutí dvou v určitém stupni rozdílných jader po případě i dvou rozdílných piasmat. Tolik však vyplývá z mých pokusů, že v prostém zdvojnásobení počtu chromosomů význam zúrodnění spočívati nemůže, jmenovitě že jím není podmíněn přechod od generace haploidní ke generaci diploidní.
V posledních létech věnována je zvýšená pozornost poměrům, jaké se jeví při bastardaci. Zdá se, že výsledky pokusů Mendelových jakož i nově provedených pokusů, jež většinou jen Mendelovy pokusy potvrzují, vedou stále určitěji k závěru, že vskutku existují zvláštní distinktní hmotni nositelé dědičných vlastností. Většina biologů soubor těch nositelů spatřuje ve chromosomech. Myslím, že by význam chromosomů v tomto ohledu mohl býti opravdu osvětlen, kdyby srovnávány byly následky křížového zúrodnění pylem normálním a pylem dvojmocná jádra obsahujícím, jakéhož bylo by možno chloroformováním dosíci. Neboť by se (jsou-li chromosomy nositeli dědičnosti) číselný poměr mezi potomstvem určitých vlastností musel změniti, kdyby splývající jádra dala původ nikoli jádru dvojmocnému, nýbrž trojmocnému.
XVII. ﻿*
"
