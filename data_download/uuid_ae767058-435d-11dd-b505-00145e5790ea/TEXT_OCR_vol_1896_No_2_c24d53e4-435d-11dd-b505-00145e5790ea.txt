"","x"
"1"," ﻿ROČNÍK V.
TŘÍDA II.
ČÍSLO ?.
Význam některých snů
od
prof. J. Thomayera.
Předloženo dne 3. prosince 1895.
Již roku 1S87 *) obíral jsem se podrobněji některými zjevy, jaké někdy spánek a sen poskytují, a několik svých pozorování jsem tehdy ve formě více aforistické uveřejnil. Předmět tenkráte loco citato líčený nepustil jsem více se zřetele, a jsem dnes, jako tehdy, toho přesvědčení, že spánek a sen zasluhují více pozornosti se strany naší, než se jí jim až dosud dostává, a že by oběma aspoň čásť zřetele věnována býti měla, jaký věnuje se jednotlivým poměrům bdělého života lidského.
Ovšem se pozorování u věci této nesnadno sbírají. Nemocní k vůli anomáliím snů jen zřídka kdy lékaře vyhledávají, a ve příčině spánku bývá to hlavně nespavost, která nemocného k lékaři vede. Avšak právě anomálie snu, k vůli kterým někdy nemocný hledá pomoc, jsou na prvý pohled málo srozumitelné a rada naše nemůže býti vždy úspěšnou. Z té příčiny myslím, že právem vylíčiti chci tuto význam, respective pathogenesu jistých snů, tak jak mně několikaleté pozorování k výkladu tomu příležitost poskytuje.
Popudem k práci přítomné byl tento případ:
L Devatenáctiletý mladík N. N. konsultoval mne dne 28. října r. 1895 k vůli těžkým snům Zevrubnější líčení jeho případu zní takto: Před třemi roky meškal na vánočních prázdninách doma. Poslední noc, kterou trávil doma, postižen byl ve spaní náhle prudkým tlučením srdce. Ačkoli pak si byl tohoto tlučení srdce vědom, přece jen ze spaní nemohl procitnouti. Na to měl rok pokoj. Zjev ten se nedostavil, až po této době. Pak ale přicházel často, za čtrnáct dní, až za měsíc jednou, a tu se stala změna ta, že celý faenomen zahájen těžkým snem, což trvá doposud a v každém případě se opětovalo. Některé z těchto snů dovede nemocný dobře vypravovati.
*) Časopis českých lékařů r. 1887, p. 665.
Rozpravy: Ročn. V. Tř. II. Č   2.
II, ﻿a)   »Byl jsem ve schůzi, v níž řešily se politické události. Poslouchal jsem klidně velikou vřavu, která kolem mne se rozvinula, až ku konci měli všichni účastníci vysloviti kletbu na celé lidstvo. Někdo ze shromáždění už byl svou kletbu vyslovil, když tu spatřil jsem ohnivou  kouli  letěti s oblohy na zemi. Tu počalo shromáždění  mne   nutiti, abych   též   svou   kletbu   vyslovil, já tak učiniti  nechtěl a hájil   se slovy   »kdo   kletbu  hlásá, ten jí propadá«.   Avšak hned na to spadla s oblohy druhá koule ohnivá a valila se na mne. V tom končil sen a dostavilo  se   prudké bušení  srdce.   Při   tomto  jsem   procitnul, avšak cítil jsem tělo své jako bez vlády a nebyl jsem s to, abych pozvednul ruce. V mozku jsem cítil zvláštní nevylíčitelné pocity.*
b)   » Přišel  jsem  do jakéhosi  obchodu.   Tam chlubil jsem  se vyšíváním, které mám na košili. Příručí žádal, abych mu ukázal vyšívání to. Já s velikou ochotou   vytahoval  košili a příručí si vyšívání  prohlížel.   Náhle však stáhnul košili se mne a počal mne dusiti.   To trvalo několik  okamžiků a já nemohl dýchati, poznával pak jsem v příručím svého bratra.*   V tom také dostavilo se bušení srdce a podobné příznaky, jako nahoře udány.
c)   »Jednou o prázdninách  v noci zdálo  se mi, že mám v ústech  nitku. Chytnu ji a snažím  se ji vytáhnouti.   Pozoroval jsem  však, že je   nitka nekonečná, a já jsem stále ji tahal z úst. To mne počalo velmi děsiti, poněvadž jsem si nedovedl vyložiti příčinu toho všeho. V tom však dostavilo se bušení srdce a ostatní obvyklé příznaky.«
Po čas takovýchto snů obyčejně hlučně křičívá, tak že okolí své probouzí. I prý hlasitě plakal ve spaní. Taktéž hlasitě se smál.
Otec nemocného je prý prchlivý, matka velmi vznětlivá. Čtyři sestry nemocného jsou všecky povahy matčiny a velmi zlostné. Z bratrů nejstarší jest voják a povahy flegmatické. Popudlivosť členů rodiny má — jakož po-chopitelno — za následek časté nešváry, které zpravidla nemocného »do nejvyšší míry rozčilovaly* tak, že obyčejně zblednul a na celém těle se třásl. Teta po matčině straně jest vznětlivější matky a její děti jsou silně nervosní. Nemocný sám jest rovněž velice dráždivý. Po každém jídle má velikou náchylnost k přežvykování, kterému mocně prý odpírá, avšak někdy marně.
Bohužel jsem podával chorobopis nemocného na základě vlastního jeho písemního vylíčení, a nespatřil jsem ho do sepsání této stati od těch dob vícekráte. Při osobním setkání se mně o ruminaci nezmínil, a tak mi nemožno o podivuhodném tomto zjevu podati nějakých detailů. Nemocný je jinak tělesně zdráv. K vůli svému stavu až dosud nikoho nekonsultoval. Sám jen, dostav do ruky Kneippův spis »o léčení vodou«, jakous takous hydro-therapii prováděti se snažil. Ulehčení však nepozoroval a nepozoruje.
Když mi nemocný k žádosti mé stesky své napsal, a já za vhodné chvíle popis jeho jsem pročítal, vzpomněl jsem si, že jsem již před lety setkal se s nemocným na české poliklinice, který naříkal si na obtíž, v mnohém ohledu podobnou, jako tento nemocný. Avšak zdálo se mi již při vzpomínce, že případ starší se s novým v mnohém ohledu doplňují, tak že by pomocí jejich zároveň se snad význam těžkých snů zjistiti dal. Zdá se mi, že mne tušení neklamalo.
II. ﻿II. Roku 1890 dne 25. ledna konsultoval nás, jak již praveno, na české poliklinice Jan H., 28 roků starý obuvník z Českých Budějovic. Týž pochází z rodiny, počasnými nemocemi nervovými těžce navštívené. Teta po straně otcové byla choromyslná. Vlastní pak jedna sestra trpí epilepsií. Nemocný sám u věku tří roků vícekráte postižen byl psotníkem. Roku 1890 v čas své návštěvy měl tři děti. Z těchto nejstarší — hoch — trpěl třikráte již psotníkem; druhé dítě, rovněž hoch, mělo psotník již mnohokráte a trpělo jím dosud v čas návštěvy nemocného u nás; a i třetí dítě — děvčátko — prý rovněž psotníkem stíháno bývá. Bohužel viděl jsem i tentokráte nemocného jen jednou, avšak myslím, že přece podařilo se mi zjistiti o jeho poměrech nejeden interessantní detail.
Nemocný si tehdy naříkal, že asi po čtyři roky trpí ob čas těžkými, velice rozčilujícími sny, tak že jim k vůli neváhal do Prahy na poradu se odebrati. Ve snech těch prý hlučně křičí. Následkem toho prý jej okolí jeho, zvláště manželka, ve případě takovém ze sna probouzí. Jindy však procitne sám ze sna takového. Skorém rok trpívá dále bolestmi hlavy, které trvají ve dne as od jedenácté hodiny dopoledne do tří hodin odpoledne Popírá, že by byl pijákem, a jest jinak zdráv.
Zevrubnější rozbor stavu jeho při této příležitosti učiněný ukázal poměry tyto: První těžký sen měl nemocný o Silvestrové noci před čtyřmi roky. Poněvadž večer před tím pil něco - - prý málo - - punče, tu domníval se nemocný, že těžký sen způsoben byl dotčenou lihovinou. Ve snu tom prý ze spaní nesrozumitelně křičel a stenal. Od těch dob, bez jakéhokoliv zjevného popudu, se mu podobné těžké sny ob čas opětují. Nejčastěji se mu zdává o knězích a jeptiškách. S těmi podniká těžké zápasy doma i v kostele. Jindy po něm stříleli lidé, jindy kousali jej psi a podobně. Zejména často se mu zdává, že na něj kněz padá a umačkati jej hrozí. Řidčeji se mu zdává, že padá do vody. Jednou se mu zdálo, že má proděté nohy, >jako zajíc špiko-vaný«. Když se ze sna takového probudí, anebo pro lomoz svůj od okolí probuzen byl, třese se po celém těle hrůzou a vlasy se mu ježí, načež dvě až tři hodiny neusne.
NásledujícíJlo dne, a sice obyčejné prý mezi jedenáctou a dvanáctou polední, přichází na nčj sen z minulé noci zase. Dostavují se osoby i předměty, jako v noci, a stejně jej ohrožují Nemocný vidí je dosti zřetelné, byť i ne na světle denním, nýbrž v šeru. Současně mu přicházejí na mysl všichni pomatení, jež zná, a pojímá jej hrůza, že se rovněž zblázní.
Nemocný nám později ještě jednou psal — a sice za několik neděl po návštěvě v našem ústavě, že se mu vede lépe. Noční sny že jsou řidší, denních pak že ještě neměl. Ordinováno měl tři grammy bromidů.
Letošního roku (1895) po setkání se s nemocným č. 1. rozpomenul jsem se živě na nemocného č. 2., a zdálo se mi, že by bylo prospěšno případ jeho poněkud zevrubněji probrati. Zjistili jsme především, že nemocný dosud v C. B. působí. Sám nám ochotně dopsal dopisem ze dne 20. října 1895, že snů hrubě nemá a že druhdy předepsaný lék užívá doposud.
* II. ﻿Na základě toho požádal jsem pana doktora Zoerniga v C. B., aby bývalého nemocného našeho navštívil a některé detaily, jichž měl jsem zapotřebí, zjistil. Dr. Zoernig ochotně přání mému vyhověl, a z dopisu jeho vyjímám:
Děti má J. H. stále tři, 10, 8 a Gleté. Osmileté dítě — hoch — mělo ještě letošního roku záchvat psotníku a sice v průběhu prý chřipky. Ostatní děti jsou záchvatů těch prosté. Padoucí nemocí netrpí žádné.
Těžké sny, k vůli nimž nás r. 1890 konsultoval, úplně nepřestaly, jsou však mnohem řidší a slabší. Denní »sny« přestaly úplně. Obsah snů udává celkem stejnými slovy, jako před pěti roky. Avšak detaily o denních snech doplnily se způsobem nanejvýš poučným. Za prvé zahájen byl denní sen závratí. Nemocný udává výslovně, že nejprve počala se s ním točiti světnice. Po tom nastoupilo zatemnění zraku a porušení vědomí (dr. Z. dokonce píše bezvědomí). V tomto porušeném vědomí měl tendenci upadnouti k zemi, avšak, poněvadž vždy dlel ve společnosti, zabránili vždy lidé jeho pádu. Na to dostavil se »sen« neboli přeludy, jak už s hůry naznačeno. Když pak >sen« pominul, dostavila se malátnosť, bolení hlavy a neschopnost1 ku práci až do druhého dne. Také míval po denním snu z pravidla husí kůži po těle. I denní sny jej velice poděsily, z pravidla se po nich obával, že sešili.
Tolik materiálu mám na snadě. Poktismež se nyní o výklad.
Rozumí pak se, že započíti dlužno s případem druhým, se kterým jest mnohem méně rozpaků.
Nemocný pozorování tohoto pochází, jakož vidno, z rodiny těžce neuro-pathicky stížené. Jedna teta jest duševně chorá, jedna sestra epileptická. Nemocný i jeho děti trpěli v mládí psotníkem. Jeden syn ještě u věku osmi roků. Existenci psotníku v předcliorobí nepovažuji za lhostejnou. Jsem ve příčině této mínění svého. Vím ovšem, že s pravdou jest, jak se obecně říká, že záchvat psotníku provokován bývá rozmanitými psychickými, toxickými a i reflektorickými vlivy. Avšak k těmto zevním vlivům sluší připojiti ještě jistý moment vnitřní, nemocným samým poskytovaný.
Každý lékař snad viděl eklamptický záchvat u dítěte trpícího indi^tscí na příklad následkem nestřídmosti. Avšak každý praxí se obírající lékař viděl u jiných dětí třebas příkladnou indigesci, a přece u nich záchvat eklamptický nenastal. Působí-li stejná příčina stejnou intensitou na rozmanitá individua a z těchto jen jednotlivé jeví chorobné známky, tu lze a priori tvrditi, že ku vzniku takovýchto chorobných známek přispěla jistá individuální vlastnosť ochuravělého individua. Při eklampsii speciálně tvrdím, že nastává hlavně u dětí k nervovým ncmocem vůbec náchylných, a považuji proto v každém případě psotník za ncuropathickč stigma. Kdybych tak tvrdil jen na základě theoretického uvažování, nemohl bych tvrzení takovému přikládati velikou váhu. Avšak činil jsem rozmanitá pozorování v praxi -za tím účelem, abych thesi tuto mohl doložiti. Mám pak na snadě celou řadu pozorování ukazujících za prvé, že eklamptické záchvaty postihují s oblibou děti z rodů neuro-pathicky zastižených; za druhé, že vyskytují se u dětí, které v pozdějších dobách často jeví známky jiných nemocí nervových, najmě epilepsie a hysterie. Sám jsem sledoval během deseti roků případ hocha, u něhož v útlém veku
II. ﻿jsem pozoroval první záchvat eklamptický po zcela zjevné indigesci (hoch jedl za sebou uzenky a zmrzlinu). Pozdější záchvaty vždy se opětovaly při přeplněném žaludku, avšak tou dobou jest mladík pověřeným epileptikem. V jiném případě, pozorovaném na poliklinice, pozorovali jsme dítě, r. 1889 jednoleté děvčátko, velice od rodičů zanedbané a zejména pivem hojně napájené se záchvatem eklamptickým, který se od těch dob do r. 1895 tak často opětuje, že o epilepsii pochybovati nelze. Podobných pozorování bych uvésti mohl celou řadu. Za třetí jsme inkvirovali u více než jednoha sta epileptiků, jakým způsobem utváří se jejich poměr k eklampsii, a tu nalezl jsem, že většina epileptiků v mládí již eklamptickými záchvaty trpěla. Na základě tohoto sledování napsal jsem ve své příruční knize:*) »Mnoho případů (epilepsie) vůbec počíná v prvních třech letech a platí ovšem epilepsie ve věku tom často za pouhý bezvýznamný božec.«
Nemocný pozorování číslo II. má dále dvojí faenomen chorobný. Jeden se objevuje v noci, ve spaní; druhý pak ve stavu bdělém. Rozdělme si oba zjevy od sebe a mysleme si, že bychom byli tázáni o radu od nemocného, který by si stěžoval jen na faenomen denní. To jest na záchvat počínající závratí, zakalením vědomí v tendenci k pádu, načež objevuje se řada halluci-nací tak děsivého obsahu, že nemocný přehlíží vše, co hallucinace tyto předchází, a jen na tyto si naříká. Tuším, že bychom klidně řekli: To jsou malé epileptické záchvaty s nastupujícím krátkým porušením duševním. O kterémžto porušení duševním existuje, jak známo, celá literatura. Je známo, že se podobná porušení duševní považovala dosti dlouho za čistý, transformovaný epileptický záchvat. Místo záchvatu s křečmi a porušením vědomí v podobě petit mál, myslelo se, že nemocný bývá postižen psychosou krátce trvající. Karakteristickou známkou pak takového v psychosu transformovaného záchvatu měla býti amnesie. Nemocný, jak se mělo za to, neví, co se s ním v záchvatu takovém děje, a jen druhá osoba pozoruje na něm chorobné anebo nápadné známky duševní. Projevy takovéhoto psychicko-epileptického záchvatu nasvědčují pak zhusta, že nemocný stíhán jest děsivými, rozčilujícími představami, tak že nezřídka se stává vůči jiným aggressivním a i sebevraždy se dopouští. **) Jinému dávají chorobné představy v záchvatu popud k cestám mnohdy podivuhodným a t. d.
Poslední dobou, když byly záchvaty tyto zvláště se stanoviska soudního zavdaly pohnutku k mnohému disputování a pozorování, změnil se názor o těchto psychicko-epileptických záchvatech velice podstatně. V nejposlednější době věnoval Siemerlitig***) předmětu tomuto úvahu. Z přesvědčivé pak této práce vyjímám za prvé, že transitorní tyto záchvaty psychické zahajovány bývají vždy skutečnými epileptickými anebo aspoň epileptoidními projevy. Nejčastěji mají epileptoidní projevy podobu petit mál. Toto petit mál pro-
v) Pathologie a therapie nemocí vnitřních r.  1803, p. 284.
**) Kratičké, ale průhledné líčení takových stavů viz ve Savage: Klinisches Lehrbuch ér Geisteskrankheiten, 1887, p. 4(>0. Psychische Epilepsie (Epilepsie larvée). ::*) tterliner klinische Wochenschrift 18!)ó, p. !*)!>.
II. ﻿jevtije se dle Siemerlinga obzvláště často závratí a porušením vědomí a autor několikráte záchvat takový videi. Bez takového epileptického anebo epilep-toidního záchvatu není dle tvrzení jeho žádné transitorní psychosy epileptické. Leč tomuto postulátu právě náš případ vyhovuje. Jest pak pochopitelno, že nemocný malý eliptoidní záchvat snadno přchlídne, poněvadž děsivé halluci-nace v obrazu klinickém tou měrou převládají, že nemocnému petit mál připadá podřízeným.
Za druhé se však dnes nepovažuje více amnesie za integrující součástku celého chorobného projevu. Druhdy se ztuha věřilo, že nemocný ztratí upomínku na vše to, co se v transitorní psychose epileptické přihází. Zdá se, že víra tato vznikla více z domyslu, než podrobného pozorování. Amnesie z velikých křečovitých záchvatů jest velice dobře známý zjev. Epileptik velikými záchvaty stíhaný neví obyčejně, co se s ním dělo v záchvatu, následkem toho bylo na snadě očekávati, že psychopathologický projev, jenž za aequivalent křečovitých záchvatů prohlášen, taktéž s amnesií se sdružuje. Avšak pozdější pozorování (o věci této rovněž v Siemerlingově práci *) jednáno) ukázala, že transitorní hallucinatorní stav po epileptickém neb epileptoidním záchvatu může žíti v upomínce nemocného — jako sen.
Jakož vidno, i tomuto druhému postulátu psychosy epileptické po záchvatu náš případ dokonale vyhovuje. Ba nemocný, když před lety radu naši vyhledával, přišel si právě jediné stěžovat na těžké sny. Myslím na základě všeho, co tuto jsem rozložil, že jsem oprávněn říci: Denní záchvaty, jimiž nemocný číslo II. trpěl, skládaly se z epileptického malého záchvatu (epileptické závrati) a transitorního hallucinatorního porušení duševního.
Avšak, jak již podotknuto, nemocný ten trpěl dvěma faenomeny: denními a nočními. Ba noční choroba, mající podobu skutečných těžkých snů, více jej děsila než denní. Leč význam těžkých těch snů jest nyní patrný. Uvažme především, že byly sny ty mathematicky stejné, jako hallucinatorní pomíjející psychosa, dostavující se ve dne v zápětí po epileptické závrati. Tuším, že není k tomu zapotřebí žádného násilí, abychom nyní měřili, že nemocný číslo II. postihován byl svými epileptickými faenomeny i v noci. Závrať epileptická nezůstavila mu žádné zjevné upomínky a hallucinatorní psychosa dostavila se ve spaní jako opravdový tčzký sen.
Epileptické veliké záchvaty vyskytují se ovšem nezřídka v noci. Jsou nemocní — nikoliv vzácní — u nichž těžký paroxysmus epileptický na štěstí jen v noci se vyskytuje. Je známo, že z takovéhoto nočního vystupování všelicos se soudilo. Tak na př., že noční epilepsie jest prognosticky tvrdošíj-nější, nežli jiná. O věci této zde blíže jednati nechci. Účelem mým bylo připomenouti, že existence noční epilepsie dávno jest známa i v ten smysl, že někdy záchvaty nemoci vyskytují se výlučně v noci. Jindy ovšem se stává tak ve dne i v noci. Leč o vyskytování se malých epileptických záchvatů,
*) Resumé práce jeho počíná vétou: Bei den epileptischen Psychosen bildet der traumhaft veránderte Bewusstseinszustand das Wescntliche, keinesfalls die totale, oder partielle Amnesie.
II. ﻿zejména takových, jež sdruženy jsou s pomíjející psychosou, v noci až dosud, pokud literaturu přehlížím, nemluvilo se. Případ můj číslo II. ukazuje, že tohoto druhu záchvaty rovněž v noci se vyskytovati mohou. Což při existenci nočních záchvatů veliké epilepsie vlastně nemůže nikterak překvapiti. Myslím pak, že nyní, když o existenci tohoto druhu nočních záchvatů vím, další examen pověřených epileptiků ukáže, jsou-li záchvaty podobné řidší neb ne. Možná pak, že bude možno zjistiti, že i malé záchvaty bez kombinující psychosy ve snu se vyskytují.
Jsou-li však případy, v nichž epileptické záchvaty s nástupným rozrušením duševním (transitorní psychosou) výlučně v noci se vyskytují, jest ovšem jiná otázka. Zdá se mi, že se tak stává, a možná, že nemocný číslo I. jest ukázka takového případu. Examinoval jsem nemocného se všech stran, avšak nedopídil jsem se ani nejmenší stopy něčeho, co by se epileptoidního záchvatu denního týkati mohlo. A přece jest podoba snů v obou případech nápadná, ačkoliv nemocní jsou nestejné intelligence a nemocný číslo L, jsa značného vzdMání, lépe mně sny své vypsal, než nemocný čís. II. Též v čís. I. vyskytují se těžké sny jen občasně; jsou hrůzné, tak že nemocný procitnuv, nemůže se dobře zpamatovati. V hlavě má zvláštní pocit a rukama nedovede dobře vládnouti. Jazyk si ovšem nepokousal nikdy. Za to však po každém těžkém snu dostavují se stereotypně palpitace srdeční. Palpitace srdeční bývají nezřídka s malými záchvaty epileptickými úzce spojeny. Několik zajímavých prpadů, které jsem ve příčině této viděl, přimělo mne, že jsem do své knihy (1. c., p. 287) připojil větu: »K tornu*) bych připojil ze své zkušenosti ještě krátké porušení vědomí s nastupujícím intensivním bušením srdce.« Případů takových jsem viděl několik. Poslední r. 1892. Tehdy v březnu (30./III.) představilo se nám l Dlete, dobře vypadající děvče, se steskem, že již od svého šestého roku trpí tlučením srdce. Zevrubné vyzkoumání jejího stavu ukázalo, že choroba její projevuje se záchvaty s volnými pausami. Záchvat počíná podivuhodným, nevylíčitelným pocitem v krajině srdeční, načež dostaví se kratičké zatemnění zraku a porušení vědomí, tak že někdy i upadne. Současně se zatemněním zraku počne srdce bušiti a buší ještě hodnou chvíli, když již nemocná zplna je při smyslech. Záchvaty tyto má nemocná po třinácte roků průměrně jednou za 14 dnů. Onemocnění takové možno, myslím, s velikou pravděpodobností za petit mál prohlásiti a jest podoba záchvatů v případě tom s projevy ve případě číslo I. uvedenými v mnohém ohledu paměti hodná. Myslím proto, že není pravdě nepodobno domnívati se, že i sny ve případě čís. I. byly rázu epileptického. Avšak prozatím tak s určitostí tvrditi nelze.
Resumuji-li nyní všecko, co jsem ve stati předchozí probíral, tu myslím, že jsem oprávněn tvrditi, že jsou tčžké sny, které sluší prohlásiti za epilcptickc záchvaty, jistého s hůry vytčeného blíže rázu.
*; t. j. k vylíčeným již tvarům  malých záchvatů epileptických^?
II.
 ﻿*"
