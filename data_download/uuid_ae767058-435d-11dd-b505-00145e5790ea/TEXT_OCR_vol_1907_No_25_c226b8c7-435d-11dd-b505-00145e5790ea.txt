"","x"
"1"," ﻿ROČNÍK XVI.
TŘÍDA II.
ČÍSLO 25.
Výzkumy o účinu látek skupiny náprstníkové na činnost srdeční.
Napsal Dr.   Kamil   rytíř   Lhoták,
docent farmakologie..
(Práce z farmakologického ústavu české university.)
(S dvěma tabulkami.
Předloženo   dne   21.  června 1907.
1. O účinu látek skupiny náprstníkové se učí, že záleží hlavně ve změnách kontraktility svalstva srdečního. Pozapomíná se, že již dle pokusů Traubeových z r. 1851 také nervové změny účastní se velmi platně v projevech otravy náprstníkem. Traubesám neprokázal sice domněnku o účasti nervů ve změnách tepu po nálevu náprstníkovém, vykládal však průběh otravy dle analogie účinu dráždění resp. ochrnutí nervu bloudivého.
Dle tohoto výkladu nastává oblenění tepu a stoupnutí tlaku krevního, to jest tak zvané prvé stadium účinu digitalisového hlavně centrálním drážděním nervu vagu. Proto po protětí vagů v tomto stadiu zmizí ve většině případů vagový tep a byl-li vagus již před injekcí náprstníku přerušen, nedostaví se vůbec.
Další t. j. druhé (po příp. třetí) stadium otravy náprstníkem char-akterisované zrychlením tepu a klesáním tlaku krevního nastává u psů náhle a jest též dle udání Traubeových úplně obdobno účinu protnutí vagů u zdravého zvířete.
Po Traubeových výzkumech téměř všechny další práce o účinu digitalis zabývají se otázkou o účasti vagů ve změnách činnosti srdeční. Zvláště výklad zvolnění tepu v první době účinu náprstníkového byl rozmanitě pozměňován a doplňován.
Dle Bóhmových pokusů (Pflugerův Archiv V.) na srdci žabím jest dráždivost vagů v první době účinu digitalinu zvýšena a tep zvolněn, ba
Rozpravy: Roč. XVI. Ti. II. čís. 25.
XXV. ﻿někdy zastavuje se srdce v diastole tak jako při dráždění vagu. Bóhm soudí dle těchto svých zkušeností, že v prvním stadiu digitalinového účinu nastává zvýšení dráždivosti zábranných zařízení v srdci. Též u zvířat teplokrevných lze zjistiti, že zvolnění tepu způsobené digitalinem se sčítá se zvolněním tepů způsobeným podrážděním vagn. (Též dle vlastních pozorování.) Rovněž Ackermann (Deutsch. Archiv f. klin. Medicín 1873) domnívá se, že látky digitalisové dráždí zakončení vagů v srdci, neboť v některých případech prý zmizí zvolnění tepu teprve po vstřiknutí roztoku atropinového.
Gottlieb a Magnus nalezli, že na isolovaném srdci ssavčím se zvolnění tepu po digitalisových látkách nedostavil]e a domnívají se proto, že na neporušeném zvířeti je zvolnění tepu v prvém stadiu dig. účinu podmíněno centrálně.
Konečně dle poslední práce o tomto předmětu jednající (Kochmann, Archives internát, de Pharmacodpr. XVI.) dráždí infusum a dialysát náprstníkový ústředí i zakončení nervů, vagů kdežto strofantin nepůsobí na periferní zakončení vagu. Digitoxin má účin nestálý.
V otázce ochrnutí vagů ve stadiu zrychlení tepu byla udání autorů již od počátku určitější než v otázce výkladu stadia therapeutického. Traube sám domněnku o ochrnujícím účinu digitalis ještě sice neprokázal, avšak již Ackermann nalezl po intravenosní injekci digitalinu úplnou nedráždivost vagů ve stadiu urychlení tepu. Stejně zjistili ochrnutí vagů u ssavců po látkách skupiny digitalisové Bubnov, Kaufmann, Heinz a mnozí jiní. Naproti tomu udání o neporušené dráždi vosti vagů po celou dobu otravy náprstníkem týkají se z největší části výzkumů na žábách a jen nečetných pokusů na zvířatech teplokrevných. Celkem, nehledíme-li k několika ojedinělým starším údajům (Mařme 1866, Klug 1880) můžeme považovati za rozhodnuto, že nervi vagi u ssavců jsou v tak zvaném di-xickém stadiu digitalisové otravy nedráždivy.
2. Seřadíme-li si látky digitalisové dle velikosti dávky ihned vagus ochrnující, dostaneme asi následující stupnici účinnosti na vagus ssavčí. Strofantin crist. g. ochrnuje při intrav. injekci v dávce 0-15 mg). Adonidin (Img). Erythrophlein i mg. Digitoxin 3 mg. Digitalin crist. Aumalle 3 mg. Helleborein 8 mg. Toto sestavení látek digitalisových dle jich okamžité účinnosti nezjednává nám správné představy o poměrné účinnosti, neboť při stanovení účinnosti látek skupiny digitalisové jest třeba bráti též zřetel k době účinu. Některé látky digitalisové účinkují pomalu — jich účin znenáhla se rozvíjí a stupňuje a to i při applikaci intravenosní, jiné účinkují rychle a účin brzo dosahuje vrcholu.
Helleborein, strofantin účinkují rychle. Digitoxin zvolna. Digitoxin ochrnuje vagus okamžitě teprve v obrovské dávce tří milligramů, kdežto necháme-li účin vyvíjet se po dobu třiceti minut, můžeme snížiti dávku, až na půl milligramů a dosáhneme téhož účinu. U látek digitalisových typu digitoxinového jest třeba lišit mezi dávkou ihned účinkující (pravi-
XXV. ﻿dělně dávkou to mnohonásobně smrtnou) a mezi dávkou stejně účinkující, ale po delší po př. velmi dlouhé (několikadenní) době.
U látek digitalisových typu helleboreinového dostupuje účin rychle svého maxima a dále již účinnosti po applikaci nepřibývá, nýbrž ubývá.
K látkám typu digitox. můžeme počítati digitoxin, digitalin cryst. a digital. Bóhringerův. Erythrophlein tvoří přechod k látkám typu helleboreinového, k nimž počítám strofantin, adonidin, helleborein a též digalen.
Při všech stanoveních účinnosti látek digitalisových jest třeba užiti roztoku čerstvého vždy před pokusem připraveného. Lówy (Wiener klin. Wochenschr. 1906) udává, že již po 24 hodinách seslabuje se účinnost infusa na polovici. Zjistil jsem, že sterilní roztoky čistého krystallisovaneho strofantinu již po 14 dnech klesají asi na polovici a po měsíci asi na pětinu účinnosti původní, aniž vystupuje při tom nějaký účin vedlejší. Pozoruhodné jest, že alkoholický roztok digitoxinu neseslaboval se v účinnosti ani po měsících.
3. Vývoj ochrnutí n. vagů po látkách náprstníkových.
Přiměřeně velká dávka čerstvého roztoku některé látky digitalisové, jež způsobí ihned projevy toxického stadia otravy, ochrnuje též pravidelně ihned ni. vagi. V takovémto náhlém vystoupení nedráždivosti nervů vagů nepozoruje se nic odchylného od účinu jiných látek vagus ochrnujících na př. atropinu. Podráždění vagů jakkoli silné nemá v takovém případě pražádného vlivu na činnost srdeční. Při tom není-li nerv proťat, je vodivost jeho směrem k centrům úplně nezměněna, jak jest patrno ze změn pohybů dýchacích a tlaku krevního.
Toxikologicky zajímavější jevy vystoupí teprve, zkoušíme-li průběh účinu dávek neúplně vagus ochrnujících nebo zkoumáme-li postupné mizení dráždivosti po vstřiknutí digitalisové látky ponenáhlu působící (jako digitoxinu). Očekávali bychom, že nastane po slabé dávce na př. strofantinu g. nebo na počátku působení digitoxinu (dvou to typů látek, jež jsem zkoušel nejčastěji) jakési poloochrnutí t. j. že na podráždění vagů dostaví se jen malé zvolnění tepu, když na totéž podráždění před vstřiknutím digitalisové látky se srdce po příp. úplně zastavilo. Tomu však není tak, nýbrž shledáváme, že nejmenší dávky působí zvolnění tepů, které se summuje se zvolněním tepu způsobeným podrážděním vagů. Je-li dávka přiměřeně malá, přechází zvolnění tepů v normální frekvenci a nastává úplná restituce.
Zkoumáme-li změnu dráždivosti vagů*) při ponenáhlém působení větší dávky digitoxinu (0-3—0-4 mg), nebo po několika malých dávkách (0'02—0'04 mg) strofantinu g., shledáváme, že účin podráždění zůstává
*) Při tom třeba míti na paměti, že častým drážděním se reaktivnost vagů místně snižuje. Jest vhodno voliti po čase k dráždění část nervu periíernější a čerstvě obnaženou.
XXV. ﻿v celku stejným (tedy zvolnění tepu není menší než před vstřiknutím látky digitalisové, spíše někdy větší) ale ze se dostavuje postupně vždy teprve po delší a delší době dráždění vagu. Viz obr. 1.—6. Dle prvního dojmu mohli bychom říci, že latence podráždění vagu postupně se prodlužuje. Toto ;,prodlužování latence"" ponenáhlu postupujícím účinem digitoxinu nebo novou dávkou strofantinu roste tak, až konečně ani po sebe silnějším a delším dráždění vagu žádná změna činnosti srdeční se nedostaví. Vagus jest ochrnut.
Přihlédneme-li blíže k chování se tepu v době této „prodloužené latence"", nalezneme, že dráždění vagu není v této době úplně neúčinným — že to de facto tedy není prodloužení doby latence podráždění. Můžeme totiž konstatovati v této době nepatrné zvolnění tepu a i nepatrné klesnutí tlaku, ale skoro žádné sesílení kontrakcí. Čím pak dále postupuje účin látky digitalisové, tím jest i toto velmi nepatrné zvolnění tepu menší, t. j. vagus stává se skutečně nedráždi věj ším, až konečně se dostaví doba, kdy ani stopy účinu dráždění vagu konstatovati nelze.
Prodlužování „doby latence"" dle velikosti dávky a dle způsobu účinu látky užité může postupovati s různou rychlostí. Po vhodné dávce digitoxinu roste „latence"" ponenáhlu po případě celou hodinu. Po helle-boreinu začneme-li dávkou příliš nepatrnou, roste „latence"" jen krátce a jest nutno k dalšímu prodloužení „latence"" dávku sesílit novou injekcí.
Také samotná doba „latence"" podráždění vagu trvá dle dávky, dle účinu látky digitalisové a konečně i dle individuality zvířete různě dlouho — od několika vteřin až i přes minutu. Trvá-li nedráždivost vagu přes půldruhé minuty, tu možno zato míti, že se již vagový účin ani po delším dráždění nedostaví.
V celé době vzrůstu „latence"" zůstává vagové zvolnění tepu, které se dostaví po dotyčné „latenci"" obyčejně náhle, stejné se zvolněním tepu, jaké bylo před applikací látky digitalisové. Jenom po příliš dlouho trvající „latenci"", kdy už se blížíme úplně nedráždivosti vagu, bývá také konečné zvolnění tepu poněkud menší — až konečně, jak bylo již řečeno, se vůbec nedostaví.
Celkem tedy možno říci, že ponenáhlé ochrnutí vagu látkami digi-talisovými neuskutečňuje se ani zmenšením ani změnou vagové reakce srdce, nýbrž znemožněním této reakce a to znemožněním z počátku pomíjejícím Později až po jistou mez trvalým.
Přirovnáme-li tento účin digitalis k účinu látek známým způsobem vagus ochrnujících jako atropinu, nalezneme rozdíly, jichž význam pokusíme se takto vystihnouti: Atropin ochrnuje dle stávajících názorů zakončení vagu. Volíme-li dostatečnou dávku atropinu k intravenosní injekci na př. 5 mg pro kg králíka nastane ochrnutí náhle a trvale. Po menších dávkách není trvalé — a po velmi malých dávkách není úplné. Na př. po dávce 0-5 mg je ochrnutí náhlé a z počátku úplné, ale již po 7 minutách jsou vagi zase dráždivy a tedy zotavení úplné. Po dávce o-i mg nejen že ochrnutí
XXV. ﻿trvá velmi krátce, ale není ani úplné, nýbrž dostaví se jen jakési poloochrnutí — t. j. na podráždění vagu nastane i zvolnění i sesílení tepu a klesnutí tlaku, ale menší než před injekcí. Zotavení dostaví se ve 3—4 minutách. Viz obr. 8—11.
Ochrnutí a poloochrnutí vagu stejného způsobu jako po átropinu dostavuje se též po skopolaminu a i po destillované vodě, bylo-li intrave-nosně rychle vstřiknuto větší množství — (2—4 cm3). Po destillované vodě je poloochrnutí vagu nepatrné a rychle pomíjející.
V žádném z těchto případů nepozoroval jsem však, že by ochrnutí vagu vznikalo vývojem ,,latence"" jako po látkách digitalisových a možno tedy míti za prokázáno, že stejný konečný effekt otravy atropinové a otravy digitalizované, t. j. nedráždivost vagu vzniká v obou případech různým způsobem. Po látkách skupiny atropinové stupňujícím se zmenšováním va-gové reakce — po látkách skupiny digitalisové pomalu nebo rychle se dostavujícím znemožněním reakce vagové, jež vsak, pokud vůbec trvá, se skoro nemění.
4. Inhibiční vliv podráždění n. vagu může být potlačen ochrnutím nervové dráhy resp. jejího zakončení. Tak se vykládá účin átropinu. Zábranný vliv vagového podráždění může však též být překonán zvýšenou činností výkonného orgánu. V nedráždivosti vagu PO digitalis mohlo by se jednati o takovouto zvýšenou činnost (dráždivost) svalstva srdečního. Pro pravděpodobnost tohoto výkladu svědčí značně způsob, jakým se ochrnutí vagu po digitalis vyvíjí. Nevzniká totiž ochrnutí vagu po digitalis menší a menší účinností podráždění — nýbrž delším a delším zadržením nezměněného účinu, tak jakoby protikladný vliv nějaký musel býti přemáhán summací podráždění. Funkce vagu není zmenšena ani změněna, ale je jaksi blokována a touto blokádou musí podráždění proniknouti — jakmile však jednou pronikne, projeví se v nezměněné síle a kvalitě.
S výkladem tímto souhlasí též výzkumy vlivů, jimiž se doba ,,la-tence"" vagového dráždění v digitalisové otravě mění.
Jest možno dobu ,,latence"" zkrátiti až k úplnému vymizení vhodně opakovaným drážděním n. vagu. Projevuje-li se na př. účinnost dráždění bloudivého nervu typickým vagovým tepem po třicetivteřinové summaci dráždění (t. j. po třiceti vteřinách „latence"") a následuje-li nejdéle po dvou minutách klidu nové podráždění téhož vagu — dostavuje se účin v stejné síle jako po prvém dráždění, ale mnohem rychleji t. j. ,,latence"" se bud zkrátí anebo i zmizí úplně. Předchozí dráždění upravilo tedy inhibiční zařízení pro nové podráždění, takže effekt se objevil rychle. Viz obr. 12—15.
Můžeme si představiti, že ústroje inhibiční funkce vagové byvše uvedeny předcházejícím podrážděním v činnost vracejí se jen ponenáhhi do předchozího digitalisem způsobeného stavu menší způsobilosti přenášeti podráždění. Při výzkumech reflektorické činnosti setkáváme se často s tímto přetrváním vlivu předcházející činnosti (Bahnung) a summace podráždění nalézá v tomto faktu svůj přirozený výklad.
XXV. ﻿Fysiologicky jest zajímavo, že tato stopa předchozího dráždění jest patrná nejen při opětovném dráždění téhož vagu, nýbrž i při dráždění vagu druhého. Proražení blokády způsobené summací podráždění jednoho vagu zůstává po nějaký čas v platnosti i pro dráždění vagu druhého. To značí, že se blokáda i její odstranění uskutečňuje v ústrojí na periferii se nalézajícím a oběma vagům společném. Na tomto závěru ničeho nemění zjištění, že effekt dráždění druhého vagu často záleží nejen v brzském vystoupení ale i v sesílení inhibičního vlivu. Jeť možno se domnívati, že innervační příliv z většího množství vláken nervových uvede konečná ústrojí též v silnější činnost (Hufler). Pozoruhodno jest též, že blokování inhibičního vlivu nelze rychleji odstraniti t. j. „latenci"" zkrátiti ani pouhým sesílením podnětu ani drážděním obou vagu najednou, což ukazuje zřejmě, že nedráždivost vagu nezáleží v pouhém snížení dráždivosti, nýbrž ve funkcionálních změnách pravděpodobně složitějších než pouhé snížení dráždivosti. Domněnka o přemáhání zvýšené dráždivosti svalstva srdečního hromaděním nervových popudů v zakončení vagu i proto jest nejpřípadnější.
Z jiných vlivů, o nichž bychom se mohli domnívati, že by nějak ovládly vývoj „latence"" po příp. srdeční funkci digitalisem změněnou, podrobil jsem výzkumu látky, které dle stávajících názorů zvyšují dráždi vost vagu — muskarin, nikotin, jodothyrin. K výzkumu účinnosti jodothyrinu přivedlo mě udání Cyonovo, že atropinem ochrnutý vagus stává se po jodothyrinu znovu dráždivým. Jodothyrin*) na neporušeném zvířeti zvyšuje dráždivost vagu ovšem jen ve velikých dávkách. Na srdce digitalisem otrávené nemá však vlivu pražádného. Cyonovo udání, že jodothyrin ruší ochrnutí vagu vzniklé po atropinu, vysvětlil Fenyvessy (Wiener klin. Wochenschr. 1900) jako spontánní zotavení z poměrně malé dávky atropinu. Zjistil jsem též, že po 0-5 mg atropinu (Cyon 04 mg) mizí ochrnutí vagu obyčejně v sedmi minutách. Jodothyrin nemá v době ochrnutí vlivu pražádného. V době zotavování sesiluje poněkud úder srdeční.
O účinu muskarinu na srdce žabí digitalem otrávené jest známo, že se shoduje celkem s účinem muskarinu na srdce neporušené — záleží v konečném diastolickém zastavení. Také ssavčí srdce digitalem otrávené zastavuje muskarin v diastole a to i v době ochrnutí vagu. Kdežto však srdce neporušené tepe vlivem muskarinu volněji a poněkud silněji (jako při mírném podráždění n. vagu), tepe srdce digitalisované a pak muska-rinisované jen volněji bez sesílení úderu, takže v tom případě mění muskarin jenom frekvenci tepu. Zvolnění tepu po muskarinu vyvíjí se obyčejně znenáhla a po veliké arhythmii t. j. na počátku střídá se mírné zvolnění s rychlostí tepu, jaká byla před vstřiknutím muskarinu. Viz obr. 7. O účinu nikotinu na srdce digitalisované, pokud mohu soudit z několika málo
*) Továrnami Bayerovými v Elberfeldu poskytnut mnč ochotně roztok jodothyrinu téhož složení, s jakým pracoval Cyon t. j. ví čem — 0-9 mg Jodu.
XXV. ﻿pokusů, jež jsem vykonal, možno říci, že v milligramových dosích (intra-venosně applikováných) nemá vlivu.
Určitější jsou resultáty experimentu s fysostigminem. Fysostigmin zcela určitě prodlužuje „latenci"" a sesiluje zároveň konečný cffekt dráždění. Prodloužení „latence"" fysostigminem může sloužiti jako další doklad naší domněnky o původu nedráždivosti vagů po digitalisových látkách. Po fysostigminu, který pravděpodobně dráždí sval srdeční, prodlužuje se „latence"", protože je třeba většího nahromadění innervace k přemožení odporu způsobeného digitalisem a zvýšeného fysostigminem.
5. Smrt srdce po látkách digitalisových.
Smrt srdce otráveného krystallisovaným strofantinem nastává vždy ve stadiu ochrnutí vagu buď náhlým zastavením srdce (při veliké dávce) nebo ponenáhlým zvolňováním a mizením tepu. Někdy zastávaje se srdce náhle definitivně teprve po několikerém předchozím zastavení a vzchopení se.
Po látkách typu digitoxinového nastává smrt také bud"" náhle nebo znenáhla nebo po několikerém zastavení a znovu vzchopení se činnosti srdeční, ale smrt po digitoxinu může dostaviti se i při neochrnutém vagu (po velké dávce digitoxinu při ještě nerozvitém účinu).
Zajímavo je také zjištění, jak při náhlém zastavení pohybů srdečních klesá tlak krevní. Brunton při dráždění vagu před applikací a po applikaci digitalis zjistil, že po digit. klesá tlak ponenáhlu k abscisse — což značí smrštění cév.
Zjistil jsem, že při náhlém zastavení srdce po digitoxinu klesá tlak jen ponenáhlu k abscisse, kdežto po strofantinu, zastaví-li se náhle srdce, jest též klesnutí tlaku krevního příkré — což značí, že řečiště krevní není úzké a nezadržuje tedy klesání tlaku po zastavení srdce jako po digitoxinu. S tímto pozorováním souvisí též zjištění, že digitoxinem můžeme tlak v posledním stadiu otravy strofantinem silně pokleslý ještě znamenitě zvýšiti. Digitoxin v každém případě způsobí smrštění cév mnohem značnější než strofantin.
Zastavení srdce v otravě digitalisové jest definitivní. Při náhlém zaražení krevního oběhu rozvine se sice ještě celý obraz změn dýchacích pohybů z akutního dušení, ale srdce se již nevzkřísí ani massáží ani elektrickým drážděním ani jinými dráždidly (kafrem). Massáží piivede se zvíře znovu k dechu a udrží se hluboké dechy až i osm minut po zastavení srdce, ale pohyby srdce se nedostaví, leda jako nepatrné a rychle pomíjející chvění. Touto nemožností znovuoživení liší se zastavení srdce po digitalis rozhodně od zastavení srdce, jaké pozorujeme po dušení nebo po chloroformu. Toto zastavení neznamená skoro nikdy definitivní smrt srdce, neboť ve většině případů podaří se srdce dušením nebo chloroformem zastavené včasnou massáží a umělým dýcháním vzkřísiti. Zastavení srdce PO digitalis není pouhé snížení funkce, nýbrž smrtné poškození orgánu.
XXV. ﻿/ neletální dávka některé látky digiialisové znamená poškození a snížení životnosti srdce. To ukazují pokusy s dušením srdce digitalisováného. Zavedeme-li dušení u normálního králíka nebo kočky (uzavřením trachey nebo dodáním k dýchání čistého dusíku) trvá obrana srdce až k zastavení značnou dobu — nejméně čtyry minuty. Srdce digitalem otrávené zastavuje se často při dušení již v dyspnoe t. j. v prvé minutě dušení nebo o něco později. Někdy zastavuje se též již po přestálé námaze dušení ve stadiu zotavování, kdy zdánlivě nebezpečí náhlé smrti již pominulo. Dů-ležito je, že se srdce v těchto případech zastavuje vždy náhle — jaksi bez boje. Viz obr. 17.                                           ;í ;j : ,.<
Tuto menší vytrvalost srdeční funkce nemůžeme přičísti pouhému ochrnutí vagu, neboť srdce atropinisované (s dokonale ochrnutými vagi) zastaví se sice dušením dříve než srdce normální, ale v jiném sledu a způsobu změn než srdce digitalisované. Srdce digitalisované zastaví se v dušení náhle tak, jakoby se přidal k účinu látky digitalisové ještě účin nějakého prudkého jedu srdečního. Naproti tomu činnost srdce atropinisováného ochabuje v dušení ponenáhlu.
Konečně i srdce z účinu digitalis zotavené, jehož vagi promptně reagují, podléhá snadno dušení, na důkaz, že i po zotavení z digitalisového účinu zůstává srdce po jistou dobu ve snížené životnosti.
6. Kummulace pravá.
Jak ze zkušeností klinických t. zvi. též z experimentů Fraenke ových (Schmiedebergův Arch. 59) víme, že doba nastoupení účinu (při stejné jinak intensitě účinu) je u různých látek skupiny digitalisové velmi nestejná.
Ačkoli všscky látky digitalisové skupiny charakterisuje značná doba vývoje ú^inu přece ještě odlišují se látky digitoxinové jako typus látek se zvláště dlouhou dobou účinu. Therapeuticky právě účinná dávka digi-toxinu nerozvinuje svého účinu před 48 hodinami. Stejně účinná dose strofantinu zvolňuje tep již za 4—5 hodin.
Jak u látek typu digitoxinového tak u látek typu helleboreinového jest možno přiměřeným zvětšením dávky nejen účin sesíliti, ale též urychliti jeho vystoupení. Též dodatečné applikovanou dosí sesílíme a urychlíme účin dávky již dříve injikované a to jak účin již patrný tak též účin teprve budoucí a ještě latentní. Pro pojem kummulace, jak nazýváme tento druh summace účinů, jest zvláště charakteristickým zkrácením '-doby vývoje působení dané látky.
Pozoruhodno jest, že toto pravidlo o zkrácení doby latentního účinu platí i pro různé látky digitalisové tak, že když digitoxin se kummuluje na strofantin, nejen se účin digitoxinu sešili, ale též zkrftí doba jeho latentního působení.
Netoxická dose digitoxinu vstřiknuta zvířeti strofantf em otrávenému stává se nejen toxickou ale rychle toxickou. Příklad: intr venosní injekce
XXV. ﻿0-3 mg digitoxinu dvoukilovému králíku způsobuje jenom zvolnění tepu, které nepřechází ve zrychlení. Vstřikneme-li v 75. minutě po prvé injekci další 0-3 mg digitoxinu, vyvíjí se skoro ihned zrychlení tepu a v 15 minutách úplné ochnutí vagů. Dávka 0-6 mg digitox najednou vstřiknutá neochrnuje vagi před hodinou. Stejně jest tomu s kummulací po strof antinu. Po the-rapeutické dosi strofantinu ochrnují 0-3 mg digitoxinu (jinak dávka naprosto vagus neochrnující) vagi již na př. ve třech minutách.
Můžeme tedy říci, že každá látka ze skupiny digitalisové uzpůsobuje srdce a Činí je vnímavějším pro kteroukoliv jinou látku digitalisovou. Jest pravděpodobné, že i u člověka mohli bychom strofantinem nebo hellebo-reinem tedy jedem srdečním poměrně málo nebezpečným a bez složitého účinu zkrátiti dobu vývoje a ovšem i sesíliti účin malé dávky některé látky digitoxinové. Vyloučili bychom tak nebezpečí digitoxinového účinu zachovajíce jeho přednosti: t. j. zkrátili bychom jinak příliš dlouhou dobu vývoje digitox. účinu, vyloučili bychom nebezpečný vliv digitoxinu na cévy a zůstala by nám jen nejvýhodnější vlastnost digitoxinového působení — neobyčejně dlouhé trvání účinu.
7. Zotavení a paradoxní kummulace.
Fraenkel zjistil, že smrtná dávka t. j. 0-08 mg digitoxinu pro kg vstřiknutá na dvakrát po 0-04 mg ve 24 hodinách nejen není smrtnou, ale ani otravnou. Tento zajímavý výsledek pokusu můžeme pochopiti jenom výkladem, že se nesčítají v účinu již 0-04 mg plus 0-4 mg, nýbrž že 0-04 mg později vstřiknuté zastihují 0-04 mg dříve vstřiknuté již v účinu (budoucím ještě) seslabeny, takže summací vznikne účin jen 0-04 mg -f +0-02 mg nebo 0-04 mg -u 0-01 mg. Zkrátka: organismus dávku digitoxinu ruší v jejím budoucím účinu již v době latentního působení. Nebo jinak řečeno: organismus resp. srdce se počne zotavovati z účinu digitoxinového ihned nebo velmi brzy po applikaci.
""Zotavování z účinu látek digitalisových můžeme též snadno zjistiti po dávkách způsobujících akutní otravu při intravenósním vpravení jedu.
Po otravné dosi strofantinu právě vagus ochrnující nastává úplné zotavení již asi ve 30minutách. Zotavení postupuje tak jako vývoj otravy, t. j. jako při vývoji otravy se „latence"" dráždění vagů prodlužuje, tak zase ve vývoji zotavení se ,,latence"" ponenáhlu krátí. S úpravou dráždivosii vagů jde zároveň úprava tlaku krevního a tepu srdečního. Tep arhyth-mický přechází v tep málo zrychlený a konečně normální. Tak po jediné otravné dávce strofantinu g., adonidinu, helleboreinu můžeme dobře studovati jak příznaky otravy samé tak i průběh zotavování v jediném pokuse.
Nejrychleji z látek typu strofantinového nastává zotavení po helleboreinu. V kažď' n případě však probíhá zotavení vagů znenáhlým zkracováním prvo iě velmi dlouhé ,,latence"". Často jsem při dráždění
XXV. ﻿10
vagů v zotavování pozoroval pulsus bigeminus, jehož jedna část postupně s drážděním vagu se zvětšovala, kdežto druhá mizela. Effekt střídavého dráždění obou vagů nebývá také stejný a jest zajímavo, že zvláště po velikých poruchách činnosti, jako tomu je v zotavování po látkách digi-talisových vynikne nestejnost účinu dráždění vagového. Při dráždění jednoho vagu nastává na př. zvolnění tepu a klesnutí tlaku, kdežto při dráždění druhého dostaví se zvolnění tepu a stoupnutí tlaku krevního. Puls takový jest pak úplně obdobný pulsům, jaké popsal Cyon po extraktu hypophysy a jež nazval: Actionspulse.
Zotavování vagů z ochrnutí nevyvíjí se vždy pravidelně, dostavuje se někdy náhle jakási recidiva nedráždivosti, t. j. po kratší ,,latenci"" objeví se náhle opětně „latence"" delší. Při tom ovšem třeba vždy vyloučiti zdánlivé prodloužení „latence"" z lokální nedráždivosti vagu, která se snadno dostavuje při opětovném dráždění téhož místa kmene vagového. Proto je vhodno při častějším dráždění vypreparovati ob čas nové a perifernější místo vagu k dráždění.
Výzkum zotavování z otravy po látkách typu digitoxinového jest obtížný, protože vyžaduje dlouhé doby pozorování. Po dávce digitoxinu ihned vagus ochrnující nastává bez výjimky smrt. I po dávkách jen pone-náhlu vagus ochrnujících trvá ochrnutí příliš dlouhou dobu. Zajímavo však jest, že i v době vývoje ochrnutí vagů dostavuje se někdy náhlé zkrácení ,,latence"", které později zase pomíjí na důkaz, že i ve vývoji digitoxinového účinu nastává někdy pomíjející zotavení.
Činnost srdce z toxické dávky digitalisové látky (na př. strofantinu g.) zotaveného neliší se nikterak od činnosti srdce normálního; také tlak krevní jest normální. Srdce takové však ukazuje tu pozoruhodnou vlastnost, že reaguje mnohem intensivněji a rychleji na novou dávku látky digitalisové skupiny. Vstřikneme-li zvířeti úplně z účinu strofantinového zotavenému, na němž ani v činnosti srdce ani jinak není patrný již účin strofantinový, novou — netoxickou dávku strofantinu, stává se tato dávka rychle toxickou po případě smrtnou. Jest to tedy jakási paradoxní kummulace. Paradoxní proto, že nelze se domnívati, že by tu mohla nastati summace dávky účinné s dávkou, jejíž účin již proběhl. Spíše jest vhodno vysvětlení, že srdce látkou digitalisovou otrávené i po proběhlé otravě jest ve své životnosti oslabené. Vysvětlení tomu přibývá na pravděpodobnosti uvedenými již pokusy o smrti srdce digitalem otráveného a vystaveného dušení.
8. Výsledky.
1. Látky skupiny náprstníkové ochrnují n. vagus jinak než látky skupiny atropinové t. j. tak, jakoby prodlužovaly latenci vagového podráždění. Pravděpodobný výklad tohoto způsobu vzniku nedráždivosíi vagů jest ten, že zvýšená činnost srdečního svalu nebo motorických zařízení srdce znemožňuje účin vagový.
XXV. ﻿11
Tuto zvýšenou činnost svalstva (po případě mot. zařízení srdce) lze přemoci jen summací vagových podráždění — nikoli pouhým sesílením podnětu. Vliv summace trvá po jistou dobu i po přerušení dráždění.
2.  Látky skupiny náprstníkové mají kummulativní účin t. j. každá dávka digitalisové látky uzpůsobí srdce k rychleji se dostavující a silněji reakci na novou dávku některé po případě jiné látky digitalisové. Podstatou této pravé kummulace jest summace účinu.
3.  Srdce digitalisovou látkou otrávené jest ve své životnosti poškozeno a reaguje snadno na jiné škodlivé vlivy  (dušení)  smrtným zastavením činnosti.
4.  Z otravy látkami skupiny helleboreinové zotavuje se srdce snadno a poměrně rychle — z otravy digitoxinové nesnadno a velmi znenáhla. I srdce z digitalisového účinu úplně zotavené zůstává po nějaký čas ve snížené životnosti, takže reaguje na škodliviny (dušení) smrtným zastavením činnosti.
5.   Srdce úplně z účinu otravy náprstníkové zotavené reaguje na novou dávku digitalisové látky rychleji a více než srdce normální. Tuto paradoxní kummulaci vysvětlujeme si sníženou životností srdce z účinu digitalisového zotaveného.
9. Výklad k obrazcům pohybů srdečních a tlaku krevního čís. 1—17.
Všecky obrazce čtou se od leva k právu. Délka 3 mm odpovídá době jedné vteřiny. Obrazec 1.—6. Vývoj ochrnutí n. vagu po strofantinu g. (onabainu). Králík (1340 gr těžký) narkotisován l gramem chlorolhydrátu. V 70. minutě po začátku pokusu vstřiknuto intravenosně 0-1 mg strofantinu g. Od a k b vždy dráždění levého n. vagu neproťatého. Pausy mezi jednotlivými podrážděními vagu trvají vždy půldruhé minuty.
Obr. 1. Effekt podráždění vagu bezprostředně před vstřiknutím stroíantinu.
Obr. 2. Po vstřiknutí strofantinu. Effekt dráždění vagu jest týž, ale dostavuje se již po znatelné ,,latenci"".
V obr. 5. jest již ,,latence"" velmi dlouhá.
V obr. 6. se effekt vagový nedostaví.
Obr. 7. Králík (1500 gramů) narkotisován podkožním vstřiknutím i gramu chlorolhydrátu. Nepravidelný tep a kolísání tlaku krevního po intravenosní injekci tří milligramů muskarinu v otravě strofantinové.
Obr. 8.—11. Králík dvoukilogramový, narkotisován l g chloral-hydrátu. Poloochrnutí a zotavení z něho po atropinu.
Obr. 8. Effekt podráždění vagu před vstřiknutím atropinu.
Obr. 9. Poloochrnutí vagu po vstřiknutí 0-1 mg atropinum sulf.
Obr. 10.  Podráždění téhož vagu po l-5 minutě má již silnější effekt.
Obr. 11. Zotavení vagu z atropinového poloochrnutí postoupilo ještě dále (po l minutě).
XXV. ﻿12
Obr. 12.—15. Kočka (3356 gramů) narkotisována chloroformem a chlorolhydrátem. Podráždění vagu vždy od a k b.
Obr. 12. Normální effekt vagového podráždění.
Obr. 13. V otravě strofantinové objeví se vagový effekt teprve po 35 vteřinách summace podráždění t. j. „latence"".
Obr. 14. Při dráždění druhého vagu půl minuty po prvém objeví se vagový effekt dříve než v obr. 13.
Obr. 15. Po třicetivteřinové pause drážděn zase vagus levý (jako v obr. 13). Effekt vagový objeví se již za 13 vteřin.
Obr. 16. Náhlé zastavení srdce po intravenosní injekci 0-05 mg strofantinu.
Obr. 17. Zastavení srdce otráveného strofantinem ve stadiu postavování se z dušení. D — pohyby bránice. Terminální dechy přecházejí již v dechy normální.
XXV. ﻿Dr. Kamil rytíř.Lhoták: Výzkumy o účinu látek skupiny náprstníkové na činnost srdeční.
Rozpravy České Akademie II. třídy. Ročník XVI. Cislo 25. ﻿Dr. Kamil rytíř- Lhoták: Výzkumy o účinu látek skupiny náprstníkové na činnost srdeční.
Rozpravy České Akademie II. třídy. Ročník XVI. Číslo 25. ﻿*"
