"","x"
"1"," ﻿ROČNÍK XX.                          TŘÍDA  II.                             ČÍSLO 2á.
Příspěvky k poznání nižších hub
II.   Haustorie  re2u   Uromyces   Betae   Pers.
Napsal Dr. Bohumil Němec v Praze.
(S litografovanou  tabulkou.) (Předloženo dne  16.  června  1911.)
Většina cizopasných hub vysílá do buněk svého hostitele ssavé výběžky, zvané haustoriemi. Poměrně malý je počet skutečně cizopasných. hub, které haustorií vůbec netvoří. Příklad poskytují druhy rodu Exoascus (G u 11 e n b e r g 1905), jejichž hyfy zůstávají mezi buňkami. Také Sderotinie, většinou nevyt voru jí haustorií, ač nelze upříti, že ve mnohých případech jsou zřejmými cizopasníky.
Haustorie mohou býti velmi různým způsobem vytvořeny. Nejjednodušší jsou haustoria čípkovitá, anebo bradavko vitá, jaká na př. vytvořuje Cystopus. Krátká kyjovitá haustoria (Plasmopara pygmaea , Ung.) tvoří přechod k haustoriím vláknitým, ta však většinou různým způsobem mohou naduřovati, jmenovitě často naduřují žílovitě a na svém konci va-kovitě. Jestliže tento konec nabývá tvaru laločnatého, máme přechod ku rozvětveným haustoriím, s větévkami krátkými a tlustými (Perenospora parasitica] anebo dlouhými a poměrně tenkými. Hostitelská buňka nezřídka pokrývá haustoria blanou, takže nepřicházejí ve přímý styk s proto-plasmou hostitele (Guttenberg 1905). Jindy však haustoria zůstávají nepokrytá a stýkají se přímo s protoplasmou a mohou vniknouti i do jádra. Je pochopitelné, že vytváření haustorií má u všech cizopasných hub, které buňky hostitelovy neusmrcují, velký význam pro odnímání živin, a že naduření jich, laločnatost nebo rozvětvení, majíce za následek zvětšení absorpční plochy, se stanoviska fysiologické anatomie dobře jsou pochopitelný.
Rozprava: Roč. XX. Tt. II. Cis. 24.     !     XXIV.                                                         l ﻿Pozorovateli skýtá již tvar haustorií mnoho zajímavého, a zajímavost ta stoupá, když také k osudu haustorií blíže přihlédneme. Neboť mnohé houby žijící uvnitř buněk, odumírají na určitém stadiu vývojovém, jsouce hostitelskou buňkou usmrceny a ztráveny. Znamenitý příklad poskytuje v té příčině mykorrhiza hnízdáku (Neottia nidus avis), jak ji W. M a g n u s (1900) popsal, a jak také u jiných našich orchideí bylo stanoveno (B u r-g e f f). Schopnost rostlin cizí organismy cizopasné nebo symbiontické usmrcovati a ztravovati, byla N. Bernardem (1909) a Zachem (1909, 1910) přirovnána k činnosti fagocytů v živočišném těle a speciálně Zachem bylo ukázáno, že i haustoria cizopasných hub mohou býti hostitelskými buňkami usmrcována a částečně ztrávena. Již W a r d (1903) popsal pro některé řezy haustoria, která rozhodně nemůžeme považovati za normální. Zach (1910) přímo vyslovil přesvědčení, že často běží o usmrcení, naduření a částečné rozpuštění haustorií. „S haustorialními vlákny, vniknuvšími do buňky a v ní se rozvětvujícími pouští se očividně plasma v nejkratší době v boj, oblévajíc a obklopujíc větve haustoriální dle jejich mohutnosti v jedné anebo i více skupinách. Plasma se při tom sbaluje v chuchvalce zpočátku zcela neurčitě utvářené. Ty však se potom stále více zhušťují a nabývají tvaru určitějšího, až se konečně stanou kulovitými. Bezpochyby běží pak o Erikssonova endohaustoria, čili
0  těliska mykoplasmová,  která jinak H.   Klebahn   a   M ar s halí W a r d jako haustoria houby popsali.   Při pokračujícím zhušťování stlačují plasmatické koule vlákna v jejich nitru se nalézající konečné v chuchvalec.   Vlákna houbová při tom odumřou,  nabubří,  neurčitě se rozšíří a splývají spolu v nepravidelně prolamovaná tělesa, stávají se nezřetelnými a zmizí konečně docela. Současně odumírá také plasma celého tělesa vlivem jedovatého působení houby.  Chuchvalec tvoří pak gelatinosní, homogenní hmotu, ze které ještě delší nebo kratší nerozpuštěné hyfy vyčnívají"" (Zach, 1910, p. 317).
Zach zkoumal mycelium řezu obilného Puccinia glumanr.n a gra-minis, cizopasícího na žitě a vypisuje, kterak haustoria v nejmladších infikovaných buňkách vnikají do jádra, jádro zcela vyplní, kteréž konečně
1 s hyfami odumře a v beztvárné, zcela homogenní těleso se změní. Těleso to označuje jako těleso exkreční. Vedle toho však možno v buňce shledati také jiná exkreční těliska, která vznikají zduřením a částečným rozpouštěním hyf. Všecka exkreční tělesa jsou na konec homogenní, z největší části tvaru kulovitého, a silně se barví safraninem.   Zach je považuje za totožné s   Erikssonovými   plasmatickými jadérky.   Větší tělesa exkreční, která vznikají degenerací chuchvalců hyf a plasmy je obklopující, také pozvolna tvrdnou a stávají se homogenními.
Způsob degenerace haustorií jeví rozmanitosti podle životnosti cizopasné houby a hostitelské buňky.
Minulého roku sbíral jsem v polovině června v okolí Prahy na semenicích cukrovkv rez Uromyces Betae. Část listů, na nichž se nalézala aecidia.
XXIV. ﻿byla hned na místě fixována ve slabém roztoku Flemmingově, zalita pak do parafinu a v mikrotomové série rozložena Řezy mořeny byly tanninem a barveny pak safraninem obsahujícím anilinovou vodu. Infikované listy byly však také za živa na řezech od ruky zkoumány.
Mohu potvrditi   Záchovy   údaje o  degeneraci haustorií mimo jádro, ale podařilo se mi též sledovati krok za krokem vývoj exkrečních tělisek, která nápadně se podobají tak zv. plasmatickým jadérkům, jak je   Eriksson popisuje, a ve vztah ke své theorii mykoplasmové uvádí. Exkrečních  tělisek,   vzniklých   degenerací  jádra  proniklého  haustoriemi jsem nikdy nenašel. Nemohu se tedy v tomto ohledu o   Zachových nálezech vysloviti.   Uveřejňuji své nálezy proto,   poněvadž   Zach   podává o vzniku mimo jaderných tělisek exkrečních jen všeobecné zprávy, takže moje nálezy jsou v té příčině zcela nové.   Za druhé mám za to, že zvláště    Uromyces Betae je rez zajímavý se stanoviska mykoplasmové theorie.  Jeho stadium aecidiové objevuje se totiž velice zřídka na letošních rostlinách cukrovky, mnohem častější je na semenicích. Z toho můžeme souditi, že infikuje vždy znova rostliny cukrovky a že není přenášeno v semenech prostřednictvím  nějaké mykoplasmy.    Neboť  kdyby tomu tak bylo, mohli bychom očekávati mnohem spíše, že právě letošní rostliny budou jeviti onemocnění řezem.   Musíme tedy býti přesvědčeni, že aspoň aecidiové stadium infikuje rostlinu vždy de novo.   Mykoplasmová theorie nemůže zde tedy míti platnosti.   Jestliže přes to  nalézáme v buňkách hostitelských úplně stejné útvary, jaké   Eriksson   nalezl u řezu obilného a kteréž uvádí ve spojení s mykoplasmovou theorii, můžeme souditi, že jeho výklad není správný. Mnohem přirozenější je názor, že u řezu obilného i u řezu řepného máme vlastně zcela stejnocenné útvary a jelikož pro rez řepný je jisto, že útvary ty nestojí ve spojení s mykoplasmou, můžeme souditi tak také pro rez obilný. Jiný důvod, proč své zkušenosti sděluji, je ten, že jsem nalezl poměry u Uromyces Betae mnohem jednodušší, než jak je pro rez Puccinia  glumarum a graminis Zach  popisuje.  Můj materiál poskytoval všecky přechody od zdravých haustorií až k odumřelým chuchvalcům.
Hyfy Uromyces Betae rostou v mezibuněčných prostorách, ale pronikají také mezi lamellami blan buněčných, kde původně mezibuněčných prostor nebylo, takže mohou svou sítí kolem dokola buňky obklopiti. To se děje zvláště v blízkém sousedství aecidií. Ve větší vzdálenosti od nich rostou mezi blanami pouze jednotlivá vlákna (obr. 1.). Vnikají zajisté mezi lamclly blan rozpouštěním tak zv. mezibuněčné hmoty.
Dovnitř buněk vysílají však tyto hyfy haustorie, a shledal jsem, že vlastně všecka pletiva mohou jimi býti napadena. Tak v blízkosti aecidií také buňky pokožkové, zvláště bohatě však parenchymatické pochvy svazků cévních. I do vlastního svazku cévního hyfy mohou vnikati, a vysílají haustorie do buněk jeho. Hyfy pozoroval jsem dokonce i v samotných cévách.
XXIV. ﻿Haustoria jeví se nejprve jako rovná tenká vlákénka, která pozvolna se stávají tlustšími, a směrem k jádru buněčnému rostou. Jádro přikládá se k vrcholu haustoria, často jej čepičkovitě obklopujíc, tak že bychom mohli říci, že haustorium vniklo do jádra (obr. 5, H). Dále mohou se haustoria rozvětviti a různým způsobem zakřiviti, čímž vznikají složitá haustoria stromkovitě rozvětvená (obr. 2, H), anebo klubíčkovitá (obr. 5, K). Blána těchto haustorií je tenká, na vrcholu nejtenší, hladká, a barví se safraninem stejnoměrně slabě růžově.
Některá haustoria jeví však odchylné poměry své blány. Počíná totiž jejich blána na vrcholu haustoria tloustnouti a barví se také safraninem mnohem silněji. Počátečná stadia nalezneme vždycky jen na haustoriích, k jejichž vrcholu jádro přiléhá (obr. 5, H). V dalším stadiu jeví se blána ještě tlustší a lumen hyfy se zmenšuje (obr. l, D). Haustorium na svém vrcholu nabývá tvaru kyjovitého, stluštělá a zduřelá blána je homogenní, její povrch hladký.
Za další stadium považuji ono, kde lumen naduřelé hyfy zcela anebo až na nezřetelné zbytky mizí (obr. 10, D). Při tom se stává povrch vrcholu haustoria hrbolkatým, anebo od něho vyzařují paprsčitě velmi jemná vlákénka (obr. 11, D). Někdy ztrácí naduřelý vrchol haustoria určité ohraničení (obr. 10 D), jako kdyby se na svém povrchu rozpouštěl. V tomto stadiu zpravidla již jádro k haustoriu nepřiléhá (obr. 10, 11).
Zřídka naduřelá haustoria zřejmě jsou hrbolkatá (obr. 2 D), ve všech případech barví se silně safraninem, takže při slabém zvětšení bychom je mohli považovati budto za homogenní jádra, anebo za mimo jaderná jadérka. To zvláště tenkráte, když jsou příčně rozříznuta a nelze pozorovati jejich spojení s vláknem haustoriovým.
Také na živém materiálu tyto útvary jsem pozoroval, při čemž jevily se býti bezbarvými a homogenními. Nechci však popírati možnost, že naduřelé konce haustorií po rozrušení buňky za přístupu vody ještě více na-duřují, jak to W a r d pozoroval. Praví totiž (1904, p. 40): ,,v některých případech starší haustoria během preparace naduřují a přijímají dokonce kulatý, rozšířený tvar."" Nelze také o tom pochybovati, že naduřelé haustorium, znázorněné v našem obr. 10, úplně odpovídá jeho obr. 12. Mohli jsme také vývoj těchto útvarů krok za krokem sledovati. Vznikají naduřením blány haustoria, při čemž konečně i lumen hyfů mizí. Buněčný obsah z naduřelé části haustoria mizí docela nebo až na nepatrné zbytky.
Co znamená toto naduření vrcholu haustorií? Z okolnosti, že blána vrcholů dlouhých haustorií je tenká a nikoli nabubřelá, bylo by snad možno souditi, že normálně rostoucí hyfy nenaduřují. A ježto je naduření omezeno vždycky jen na konec haustorií, nikdy se však neobjevuje interkalárně, lze souditi, že naduřelé hyfy nerostou dále, a neprorůstají. Víme, že vzrůst vláken houbových omezen je na nejzazší konečnou jich část a je-li tato degenerována, můžeme souditi, že hyfa dále neroste. Proto můžeme souditi, že haustoria s naduřelým koncem svůj vzrůst již zastavila. Vymizení jejich
XXIV. ﻿lumina a desorganisace jejich obsahu dokazují, že nejmladší části haustoria odumřely. Ze jádro hostitelské buňky při tom spolupůsobí, je dobře možno, neboť celý pochod děje se téměř vždy v úzkém kontaktu s jádrem. A když naduření vrcholu haustoria je ukončeno, vzdálí se jádro od něho (obr. 10, 11).
Ze však celé haustorium při tom neodumřelo, lze souditi z té okolnosti, že vyhání nezřídka po degeneraci vrcholové části postranní větev, která může vyrůsti v poměrně dlouhé vlákno. Tato postranní větev roste opět směrem k jádru (obr. l, 2, 3, H).
Degenerace u těchto jednotlivých haustorií děje se vlastně velmi jednoduše a lze při ní zcela bezpečně konstatovati, že mimojaderným jadérkům podobné těleso vzniká naduřením blány buněčné. Obtížněji lze to stanoviti u složitějších haustorií, která, jak svrchu bylo vyloženo, jsou rozvětvená nebo i klubíčkovitě stočená. Také k těmto haustoriím přikládá se jádro a také ona mohou degenerovati. Degenerace děje se v podstatě podobným způsobem jako u jednoduchých haustorií, ač se na mých preparátech jevila poměrně vzácněji. Opět počíná tím, že blány haustoria, k němuž jádra přiléhají, tloustnou a intensivněji se barví (obr. 6, K), načež naduřují (obr. 7) a lumen haustoria zatlačují (obr. 8). Konečně splývají ve hmotu postrádající téměř struktury. K tomuto chuchvalci jádro často čepičko vitě přiléhá (obr. 9).
Jak již řečeno, na mých preparátech objevovala se degenerace klubíč-kovitých a rozvětvených haustorií řidčeji, nežli degenerace jednoduchých, vláknitých haustorií. Degenerací složitějších haustorií vznikají také homogenní, intensivně barvitelná tělesa, která však zpravidla nejeví tvar kulovitý a proto spíše za degenerovaná jádra nežli za jadérka by mohla býti považována. Proto můžeme míti za to, že většina tělísek mimojaderným nukleolům podobných vznikla degenerací jednoduchých haustorií.
Na mých preparátech velice často bylo viděti jádro v dotyku s vrchol}-haustoria. To je zjev velmi rozšířený, který však různým způsobem byl vysvětlován. Werner Magnus (1900) je přesvědčen, že haustorie mohou růsti nejen směrem k jádru, nýbrž také k jiným tuhým tělesům v obsahu buněčném se nalézajícím, na př. k amyloplastům. G u 11 e n-b e r g (1905) uvádí však některé okolnosti, které nás nutí k závěru, že haustoria jádrem jsou přitahována; někdy pak haustoria jádru odnímají látky, v jiných případech vrcholy jejich v dotyku s jádrem degenerují.
Také náš materiál poskytuje doklady pro názor, že jádrem haustoria jsou přitahována. Vniká-li větší počet haustorií do jedné buňky, zakřivují se téměř všecka, vždy však většina jich k jádru (obr. l, 2), jak to také Guttenberg pro rez Puccinia Adoxae popisuje. Na obou právě popsaných obrazcích je viděti, že jádro je středem, k němuž haustoria se zakřivují a rostou. Kde jediné haustorium do buňky vniká, nebylo by nemožno míti za to, že jádro samo k vrcholu haustoria se pohybuje, anebo je k němu cytoplasmou hostitelské buňky posunuto. Kdyby jádro se nalézalo v geometrickém středu mezi vrcholy několika haustorií, bylo by možno
XXIV. ﻿6
míti za to, že bylo sem posunuto, jako vůbec jádro do středu buňky může býti posunováno. Vidíme-li však, že se haustoria k jádru zakřivují, analogicky jak se zakřivují hyfy chemotropicky, musíme přiznati, že jádro vykonává na směr vzrůstu hyfů orientační vliv.
Z okolnosti, že jádro přiléhá v určitém stadiu k vrcholům haustorií a dokonce vrcholy ty čepičkovitě obklopuje, možno souditi na specifické vztahy mezi jádrem a vrcholy haustorií. Podobně jako Guttenbcrg, také já jsem nalezl, že jádro přiléhající k haustoriím nejprve se stává bohatším chromatinem (obr. 8, 9), později však obsahu jeho ubývá a jádro částečně může se i scvrknouti (obr. 3, 10, 11).
Vraťme se nyní ke zjevu, jejž jsem označil jako degeneraci vrcholu haustorií. Především připomínám, že jistě zde běží o degeneraci, zastavení vzrůstu a desorganisaci vrcholu vlákna haustoriového. Tato degenerace mohla by býti způsobována hostitelskou buňkou, mohla by však také býti spontánním odumíráním haustoria samotného, jež by bylo spojeno s dosažením určitého vývojového stadia haustorií. Ale pak bylo by možno očekávati, že takovou degeneraci budou jeviti všecka haustoria, a všecka přibližně na stejném stupni vývojovém. Tomu však nikdy tak není. Degeneraci pozorujeme na zcela krátkých (obr. 11), ale také na mnohem delších haustoriích (obr. l H). Pozorujeme ji na jednoduchých, ale také na klubíčkovitě svinutých haustoriích (obr. 8). I není možno se domnívati, že by všecka haustoria na určitém stadiu vývojovém musela propadnouti gelatinosní degeneraci.
Mnohem pravděpodobnější je názor, že hostitelská buňka sama způsobuje degeneraci haustorií. Je-li tento názor správný, musíme jí připisovati schopnost, za určitých okolností usmrcovati nejmladší část haustoria, anebo dokonce celé klubko haustoriové. Tuto schopnost neměla by však trvale, vždyť haustorium, jehož vrchol degeneroval, může později vytvořiti postranní větev dále rostoucí. Můžeme se tedy domnívati, že má hostitelská buňka dle svého fysiologického stavu a dle své životnosti schopnost, haustorium do ní vniknuvší usmrtiti. Za jiného fysiologického stavu by však této schopnosti neměla.
Viděli jsme, že degenerující haustorium je zpravidla ve styku s jádrem. Klade se nám tudíž otázka, zdali může haustorium degenerovati pouze, když k němu jádro přiléhá, či také, když jádro od něho je vzdáleno. Kdyby haustorium degenerovalo jenom ve styku s jádrem, museli bychom jádru připisovati aktivní vliv na pochod ten. Cytoplasma samotná neměla by f agocytární schopnosti. Ve prospěch tohoto názoru mluví okolnost, že jádro přiléhá téměř vždycky k degenerujícímu vrcholu haustoria, že se po ukončené degeneraci od haustoria vzdaluje a že není vzácný případ, kde do buňky vniklo několik haustorií, ale Jenom ono degeneruje, které je s jádrem ve styku. Takový případ znázorněn je v obr. 12, kde haustorium označené písmenou D degeneruje, při čemž ve styku s ním nalézá se jádro, druhé feaustorium H je zdravé a také s ním není jádro ve styku. Přece však
XXIV. ﻿nechtěl bych tvrditi, že za všech okolností musí se jádro dotýkati degene-rujícího haustoria. Pozoroval jsem na př. buňku, do které vnikla 4 hau-storia. Tři delší haustoria dotýkala se jádra, čtvrté, kratší bylo od něho vzdáleno. Všecka 4 haustoria jevila na svém vrcholu počátek bubření blány a větší barvitelnost. Degenerovalo tedy i čtvrté haustorium, od jádra vzdálené.
Zajisté možno tvrditi, že u cukrovky vrcholy haustorií řezu Uromyces Betae většinou jenom tenkráte degenerují, když jsou v přímém styku s jádrem. Při tom haustoria v téže buňce se nalézající, ale od jádra vzdálená, mohou jeviti zdravý vzhled. Vidíme, že v téže buňce se mohou odehrávati vzhledem k fagocytární činnosti různé pochody, při čemž pravděpodobně přímý styk haustoria s jádrem a jeho činnost rozhoduje. Vedle toho někdy pravděpodobně v celé buňce současně mohou všecka haustoria degenerovati bez ohledu na jejich styk s jádrem.
Tento zjev mohli bychom si vyložiti různým stupněm vitality hostitelské buňky a haustorií. Je-li vitalita hostitelské buňky poměrně nízká a virulence haustorií poměrně silná, je zapotřebí přímého styku jádra s haustoriem, aby vrchol haustoria jevil degeneraci. Je-li vitalita hostitelské buňky vysoká, anebo virulence haustoria poměrně slabá, není k degeneraci haustorií nezbytně třeba přímého jich styku s jádrem.
Dále je možno se domnívati, že poměr mezi hostitelskou buňkou a houbou je proměnlivý podle fysiologického stavu buňky. Vždyť někdy vidíme, že vrchol haustoria nejprve degeneroval, později však vytvořil postranní větev, která roste k jádru, a dosud nedegeneruje, ač ve styku s jádrem se nalézá (obr. 3). Mezi stavem prvním, kdy haustorium degenerovalo, a mezi stavem nynějším, musí býti rozdíl. Také Zach (1910) poukázal k tomu, že vzájemný poměr mezi cizopasníkem a hostitelskou buňkou může býti proměnlivý a vidíme nyní, že to také platí pro každou jednotlivou buňku. Vzájemný poměr mezi hostitelskou buňkou a cizo-pasnou houbou může jednou býti obrácen ve prospěch oné, po druhé ve prospěch této.
Jako fagocyty označujeme specifické buňky živočišného těla. — K usmrcení haustoria vniknuvšího do buňky jsou však všecky živé buňky hostitelské rostliny schopny, mohli bychom tedy všecky jako fagocyty označiti. To však nemělo by smyslu, jelikož v tomto případu žádné buňky jako fagocyty nejsou specificky rozlišen}-. Výhodnější proto bude, řekneme-li, že za určitých podmínek všecky živé buňky hostitelské rostliny jsou s to rozvinouti činnost, obdobnou činnosti fagocytární.
Zach (1910) popisuje pro řezy Puccinia glumarum a graminis vnikání haustoria dovnitř jádra, kteréž je prý na konec houbovým vláknem úplně proniknuto a degeneruje. Také z Erikssonových údajů následuje (1904), že se jádro v infikovaných buňkách zvláštním způsobem chová. Takovou degeneraci, jakou Zach popisuje, na svém materiálu jsem nepozoroval. Také ve případech Guttenbergem (1905)
XXIV. ﻿studovaných tomu tak nebylo. Hyfy nevnikaly do jádra samotného, takže se jádro po nabubření haustoria mohlo od něho vzdáliti. Degenerace dala se jen tak, že jádro stalo se chudším obsahem, a někdy se pak scvrklo v útvar nezřetelně strukturovaný. Takovouto degeneraci také Eriksson pozoroval na jádrech pšenice, infikované řezem Puccinia glumarum (1904 pag. 17).
Zbývá  ještě promluviti o tom,  jaký mají vztah tato  pozorování k tak zv. mykoplasmové theorii  Erikssonově.   Eriksson  pozoroval, že na některých obilninách se vyskytuje rezivost, aniž možno s bezpečností stanoviti infekci ze zevnějšku.   Došel proto ku přesvědčení, že takováto individua nejsou infikována ze zevnějšku, nýbrž že již embryo v semenu bylo infikováno. V semenu však nelze stanoviti cizopasné houby. Měl proto Eriksson za to, že cizopasná houba skryta je nějakým způsobem v protoplasmě hostitelské rostliny, takže ji nelze rozpoznati. Tuto intimní symbiosu mezi plasmou houby a hostitelské buňky označil názvem mykoplasma.  Za první stadia houby isolující se od plasmy rostliny hostitelské považoval těliska, jež označil názvem corpuscules spéciaux, která však   W a r d e m   poznána byla jako haustoria.   Při podrobném cyto-logickém zkoumání, jež provedl nejprve ve spojení s   Tischlerem, později sám, shledal, že v mladých listech, na nichž by se později rez objevil, shledati možno v buňkách zvláštní hustou protoplasmu, která podle Eriks-sona představuje intimní směs plasmy houbové a plasmy hostitelské buňky. Tato plasma je pravou mykoplasmou. Z ní později vystoupí do mezi-buněčných prostor plasma houby, a vytvoří v nich skutečné hyfy. Přechod z hostitelské buňky do mezibuněčných prostor děje se skrze plasmodesmy, při čemž v cytoplasmě se objevují jadérkovitá těliska, která dle Erikssona představují vývojová centra mykoplasmy.   Nukleolovitá tělíska označují prý v plasmě místa, kde se hojnost mykoplasmy nalézá, kteráž má schopnost zde buňku opustiti. Od nukleolu vychází ku bláně buněčné jemné vlákénko, které  se  dá  sledovati   do  mezibuněčně   uloženého   houbového  vlákna. Eriksson praví, že celý zjev činí dojem mladého haustoria. Ale že tomu tak není, svědčí okolnost, že se takové zjevy objevují ve velmi mladém stadiu houby.  Ale argumentace Erikssonova zajisté není správná.  Nukleolovitá těliska vláknem s intercelulární   houbou spojená nepodobají se mladým haustoriím, nýbrž haustoriím. jejichž konec degeneroval a naduřeL V časném stadiu infekce mají totiž buňky hostitelské rostliny ještě dostatečnou vitalitu, aby usmrtily nejmladší části haustorií do nich vniknuvší. Později, kdy cizopasnou houbou jsou již seslabeny, nemají té schopnosti a haustoria mají normální zdravé vzezření.
V tomto ohledu musím dáti za pravdu Zachovi a považovati Erikssonovy plasmatické nukleoly, od nichž vychází do mezibuněčně prostory vlákénko, za haustoria, jejichž konec gelatinosně degeneroval.
Eriksson  sám byl si toho vědom, že jeho pozorování připouštějí také jiný výklad, a že tam, kde běží o infekci ze zevnějšku, máme před sebou
XXIV. ﻿o
skutečná haustoria (1904 a, p. 14). Uvážíme-li možnost degenerace jejich vrcholu a tím i možnost vzniku tělisek jadérkům podobných, přikloníme se zajisté k názoru, že ve všech případech jde o skutečná haustoria ze zevnějšku do buňky vnikající. Neboť není pravděpodobno, že by dva zjevy, zevně úplně shodné, naprosto různý měly význam.
Literatura.
Dc Bary, A.,  1884, Morphologie unci Biologie der Pilzc.
Bernard,  Noěl,   1909,   Remarques  sur  rimmunité  chez les plantes. Bull. cle 1'Ins.
Pasteur. T. VII. Eriksson, J., Tischler, G., 1903. Uber clas vegetative Leben der Getreiderostpilze.  I.,
Puccinia glumarum (Schm.) Eriks.  & Henn. in der heranwachsenden Weizen-
pflanze. K. Sv. Vet. Ak. Handl. Bd. 37. Eriksson, J., 1904, Uber das vegetative Leben der Getreiderostpilze.  II., Puccinia
dispersa    Eriks.    in    der    heranwachsenden    Roggenpflanze. III., Puccinia
glumarum  (Schm.)  Eriks.   & Hen. in der heranwachsenden Gerstenpflanze.
Ibidem, Bd. 38. Guttenberg,    H.,    r.    1905,    Beitráge zuř physiologischen Anatomie der Pilzgallen.
Leipzig. Magnus,   W.,   1900,   Studien  an  der  endotrophen  Mykonhiza  voň Neottia Nidus
avis. Jahrb. f. wiss. Bot. Bd. 35. Ward,  H.,   Marshall,   1904,   On   the  histology  of   Uredo dispersa Erikss. and the
..Mycoplasm""  Hypothesis. Phil. Trans.  Roy.  Soč. London. Ser. B. V.  196. Zach, F., 1909, Untersuchungen uber die Keimwurzeln voň Sempervivum und die
daselbst   auftretende   endotrophe   Mykorrhiza.   Sitzb.   d.   K. Akad. Wien,
mat. nat. Cl. Bd. 108. Abt.  1. Zach, F.,  1910*.  Studie  uber Phagocytose in den Wurzelknóllchen der Cycadeen.
Oesterr. Bot. Zeitschr. Zach, F.,   1910.  Cytologische   Untersuchungen  an  den  Rostflecken děs Getreides
und die Mycoplasmatheorie J. Erikssons.  Sitzb. d. Akad. Wien, mat. nat
kl. Bd.  109. Abt.  1.
xx rv. ﻿Výklad tabulky.
Všecky obrazce se vztahují k řezu Uromyces Betae v listech semenice cukrovky Beta vulgaris. Byly kresleny při zvětšení Reich. obj. 8a, K. okul. 4.
M = blána hostitelské buňky, H = normální haustoriové vlákno, K = klubíčkovité haustorium, D = degenerované haustorium, A7 = jádro hostitelské buňky.
Obr.  1. Buňka s větším počtem haustorií, jež se všecka sklánějí k jádru.
Obr. 2. Podobná buňka, haustoria směřují k jádru.
Obr. 3. Haustorium,   jehož   vrchol   nejprve   degeneroval,   načež   vytvořilo
větev postranní.
Obr. 4. Klubíčkovité haustorium, k němuž přiléhá jádro. Obr. 5. Haustorium na vrcholu jádrem obklopené. Počátek degenerace. Obr. 6. Klubíčkovité   haustorium   k  jádru   přiléhající.   Tolikéž počátek degenerace.
Obr.  7. Jednoduché klubíčkovité haustorium, naduřelé. Obr. 8. Klubíčkovité, degenerované haustorium na řezu podélném, obr.  9.
na řezu příčném.
Obr.  10., 11. Jednoduché haustorium s degenerovaným vrcholem. Obr. 12. Buňka se dvěma haustoriemi, z nichž jedno degeneruje a sice právě ono, k němuž jádro přiléhá.
xxiv. ﻿B Němec; Příspěvky k poznání nižších hub.Il.
LIT.V ŠTUMPER, PRAHA.
'    Rozpravy ll.tr České Akademie roč XX M911) číslo 2A. ﻿*"
