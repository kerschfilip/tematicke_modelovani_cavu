"","x"
"1"," ﻿ROČNÍK XII.
TŘÍDA II.
ČÍSLO 30.
Upevnění se vajíčka ssavčího (implantace Spee) na stěnu uteru Spermophilus cit.
Napsal
Jos. Rejsek.
(Z ústavu normální anatomie prof. Janošíka v Praze.)
(2 světlotiskové tabulky.)
i Předloženo dne 3. června 1903.)
Jedna z nejméně propracovaných kapitol ve vědě embryologické jest zajisté ona jednající o prvních počátcích vývoje vajíčka ssavčího. Ačkoliv hlavní zásluhu o »objevení buňky« co takové má buňka vaječná, bylo vajíčko ssavčí důkladně zkoumáno jen po onu dobu, dokud ještě v ovariu se nalézá. Další vývin vajíčka byl odhadován jaksi jen per analogiam s vajíčkem obratlovců nižších, která volně — ne v děloze — se vyvíjejí a tudíž studiu snáze jsou přístupna.
Jeden z prvních badatelů o vývoji vejce ssavčího bylBischof, pak Valentin, na to v. Kol li ker, který sestavil řadu o vývinu vajíčka králičího a po něm více jiných. Bádání tato vztahovala se však ku vajíčkům, která buď volně ještě v děloze se nalézala, aneb násilím z této vyjmuta byla. V době novější prozkoumána vajíčka netopýra v uteru se nalézající (Van Beneden) a myší. Zde jednalo se opět o zvláštní vztahy vytvářejícího se embrya, které se liší svým uspořádáním od jiných tvorů, a to v tak zvaném >obratu listů«, kterýžto úchylný pochod pozorován u některých hlodavců. V pracích těchto byl brán hlavní zřetel ku vytváření se placenty (o čem je již velice četná literatura), ale nikde se nejedná o prvním upnutí a přichycení se vajíčka, když vstoupne do uteru.
Samořejmo jest, že buňka vaječná (vajíčko samo), která jest dosti nepatrných rozměrů v poměru ku dutině děložní, nemůže jen tak volně v této se nalézati, než vytvoří se placenta, a že nějakým způsobem musí se, a to velice záhy, někde upevniti; pochod, jakým se toto upevnění děje, nabývá zajisté velkého významu pro další vytvořování se celého embrya.
Rozpravy:  Roč. XII. Tř. II C. 30.
XXX. ﻿Že nějaké upnutí nastati musí a to velice záhy, vysvítá též z toho, že vajíčko nějakým způsobem výživné látky musí obdržeti, neboť nemožno si mysleti, že by vajíčko, které tak chudé jest na vlastní žloutek, mohlo samo ze sebe vzrůstati, aniž by nepřijímalo výživných látek se strany matčiny.
Vyšetření tohoto pochodu naráží na četné a těžké obtíže, což možno z toho usouditi, že do dnešní doby nalézáme v celé literatuře (nám přístupné) embryologické pouze tři práce, které se touto otázkou upnutí se vajíčka v prvních počátcích zabývají, a sice G r. S p e e, *) který zpracoval implantaci vajíčka u morčete, Burkhardt2) a pak Sobot ta3), kteří zpracovali implantaci vajíčka myšího. O ostatních ssavcích, pokud nám bylo možno se dopíditi, není způsob prvního upevnění vajíčka vůbec znám. Právě tak není známo toto první upevnění se vajíčka v děloze u člověka. Jedno z nejmladších stadií embrya lidského popsal Pět ér s 4). Implantace vajíčka lidského odpovídá prý dle udání Petersa asi pochodu, jaký se jeví u morčete a jak jej popsal Gr. Spee; jest ovšem možno, že se tak děje, ale není přece radno udání toto s určitostí tvrditi, neboť embryo nalezené bylo již dosti pokročilé ve vývinu a v této době jest již velice obtížné vysvětliti, jakým způsobem se vejce přichytilo.
Po projití přístupné literatury možno nám tvrditi, že není ani jediné práce, která by se thematem tímto byla obírala a to v tom smyslu, jak pojednání toto ukázati má.
Příčina, proč nemáme zpráv o průběhu tomto, leží jen v tom, že materiál potřebný ku studiu tomuto jest velice nesnadno obdržeti, a jest-li by byl i opatřen, že jest po stránce technické velice obtížné zpracování materiálu.
V ústavě našem sbírán potřebný materiál, týkající se tohoto sdělení, po dobu skoro deseti let, než bylo možno sestaviti úplnou řadu vývoje, počínaje vajíčkem vystouplým z ovaria až do doneseného foeta.
Na místě tomto dovoluji si vzdáti povinné díky Slavné II. třídě České Akademie, která v poslední době udělila podporu na sbírání ještě potřebného materiálu z fondu Šíchová.
Než přistoupíme ku vlastnímu popisu, hodláme ještě předeslati, co se týče udání času březnosti. Materiál ku práci této brán jest od zvířete úplně volně (divoce) žijícího, i nemožno tudíž nějaké udání doby, jak staré jest vajíčko po oplození — a to kolik hodin a minut — jak se udává u zvířat doma chovaných jako myš, králík, morce, podati; ovšem celá doba březnosti a jiné doby její jest možno dosti správně určiti, ale na minuty zacházeti nehodláme.
Materiál sbírán tím způsobem, že zvířata v době páření a březnosti — která doba byla během let dosti přesně určena — byla chytána, v nar-kose vyjmut uterus a opatrně vložen do tekutin konservačních, a tu vyzkoušeny během té doby veškeré možné komplikace.
XXX. ﻿Konservované utery tvrzeny napotom v lihu. Kde jednalo se o první stadia vajíček, nalézajících se buď v tubách neb v uteru, kde ale makroskopicky nedalo se rozpoznati místo, kde vajíčko uloženo jest, prováděna nejdříve kontrola na sériových řezech ovariem, kde bylo možno asi dle stáří corpus luteum a počtu těchže určiti, kolik asi vajíček a kde asi přibližně se nalézají. Řezy sériové prováděny buď v celloidinu, neb řidčeji v paraffinu. Uterus z této doby musí býti celý na řezy sériové rozložen, neb jest velice nesnadné v prvních počátcích určiti, označiti místo, kde by vajíčko se nalézti mohlo. Ovšem, nalezlo-li se v řezech již jedno vajíčko, jest možno velkou řadu řezů stranou odložiti, než počnou se opět v sériové řady ukládati, neboť jest vždy mezi dvěma vajíčky dosti velká partie uteru volna, než se přijde na vajíčka následující.
Kde již v pozdější době možno předem místo uložení vajíčka rozeznati, neb kde již docela komůrky plodové se počínají vytvářeti, byla místa tato z uteru vyjmuta a na sériové řezy rozložena. Řezy byly provedeny vždy skrze celou stěnu uteru ponejvíce na přič.
Barveno bylo různými methodami. Tlouštka řezů jest mezi 12—15 [i, průměrně řezáno na 14 ,u.
Normální poměry dělohy a změny na ni na počátku březnosti.
Děloha sysla jest dělohou o dvou rozích — uterus bicornis. — Za normálních poměrů jest každý roh velice tenký, na průřezu sotva milimetr v průměru měřící. Ovaria na obou stranách dosahují takřka pod ledviny. Tuba velice tenoučká silně vinuta.
Poměry tuto uvedené se velice změní v době páření, spadající na měsíc duben a květen.
Při otevření dutiny břišní shledáváme, že děloha se nápadně zvětšila průměr její dosahuje až tří milimetrů, jest v celku napjata, lesklá; tuby jsou velice rozšířené, již makroskopicky celé jejich klubkovité stočení velice dobře znatelné.
Mikroskopické vyšetření normálního uteru ukazuje, že sliznice jeho jest v četné řasy složena, vystlána jest cylindrickým jednovrstevným epi-thelem. Lurnen jest uzoučké, štěrbinovité. Na epithelových buňkách nenalézáme pravidlem žádných pochodů, upomínajících na mitotické dělení se buněk. Subepitheliální vrstva vaziva i celá submukosa sestává z buněk vazivových s jádry oválními neb kulatými; buňky ty jsou hustěji uloženy ku povrchu dělohy, totiž pod svalovinou. Ve vrstvě této jsou dosti četné žlázky tubulosní, vystlané vysokým cylindrickým epithelem, v buňkách žl ázek nalézají se velice četné mitosy. Žlázy jeví však zvláštní uspořádání a to tak, že největší počet připadá jich na stranu uteru, kde upíná se »mesometron«, mnohem méně žlazek nálezném na opačném polu. Velké
XXX. ﻿cévy vstupují do stěny uteru z mesometron, jsou v době nebřeznosti na stěně samé velice málo znatelné.
Svalovina jest uložena ve dvou vrstvách, vnitřní jest uložena cirku-lárně, zevní pak longitudinálně, tato však nejde kolem celého uteru, nýbrž přechází z obou stran do mesometron.
V době páření postřehneme ihned změny nastalé na celém genitál-ním ústrojí. Hlavní změna jeví se na zvětšení uteru. Aniž bychom viděli mikroskopicky nějakých valných změn na elementech, ze kterých děloha sestává, pozorujeme přece, že tato jest jaksi oedematosně prosáklá, cévy stávají se znatelnými, jsou rozšířeny, krevními tělisky naplněny. Lumen dělohy jest větší, roztažené.
V tomto nalézáme odloupané změněné buňky uterálního epithelu ve sraženinách mucinových, pocházejících ze sekretu žláz. Tento obraz skýtá uterus v době páření a jak jsme se napotom přesvědčili, po tu dobu, dokud se vajíčko s ovaria vystouplé nalézá na postupu tubou do uteru. V tubě prodělává vajíčko oplodnění a dělení se na segmenty. Zpracování a popsání pochodu toho ponecháme si na dobu jinou.
Vajíčko, které právě do uteru vstouplo, jest rozděleno na více buněk (po většině jsme nalezli as 32 segmentů). U sysla nalezneme, že pravidlem vstupuje 4— 8 i více vajíček do uteru (obou jeho rohů) a to většinou více do rohu pravého, než levého.*)
Po celou dobu březnosti a sice již od počátku páření nalézá se uterus v ustavičné činnosti a přeměně. Největší a nejrychlejší změny jednotlivých elementů uteru povstávají v době, kdy vajíčko vstouplo do uteru; při f)o-pisu změn těchto jest těžko však zachovati jaksi stejný krok a podati pochod vzrůstu vajíčka a zároveň i konsekutivných změn elementů dělohy. Proto uvedeme nejdříve postup změn při vzrůstajícím vajíčku a napotom dělohy, jak za sebou sledují.
Vstup vajíček do dělohy.
Jakmile ukončen proces oplození a rozdělení vajíčka na segmenty, vstoupí toto do dělohy. V uteru nalezneme vajíčka vždy již v určitých vzdálenostech od sebe rozestavená. V tomto stadiu tvoří vajíčko massivní kouli, rozdělenou na větší počet buněk, z nichž mnohé se nalézají v mito-tickérn dělení. Vajíčko má zachovanou zónu pellucidu. Vajíčko nalezneme obyčejně uložené ve výklenku, který tvořen jest řasami sliznice.
Buňky vaječné jsou navzájem úplně shodné, nerozlišují se ani tvarem ani tinkcí. Ve starším stadiu počíná se vytvářeti malá dutinka mezi buňkami; v této době počíná již rozlišování buněk a sice tak, že peripherní buňky seřaďují se vedle sebe kolmo, stávají se kubickými. Protoplasma chová v sobě větší granula lesklá. V celku se vajíčko o něco zvětšilo.
*) Srov. Rejsek:   Pozorování   ze   života sysla   a   normální   zacházení,   embryí v uteru. Rozpravy Č. Akad. II. tř. č. 38., R. X.
XXX. ﻿První změny na vajíčku a počátek vytváření se kužele upevněni.
Stopujeme-li vývin vajíčka a sice v té době, kdy vidíme povrchové) pod zónou pellucidou se nalézající buňky (vrstva Rauberova, Trophoblast Hubrechtův) tvořící jednu vrstvu buněk kubických, pozorujeme, že na jednom místě (obr. L, tab. I.) nalézají se dvě buňky, které jsou vyšší než ostatní, tvořící jaksi hrbolek na zevní stranu vajíčka a to tak dalece, že se zóna peliucida v tomto místě vyklenuje.
Uvnitř sestává vajíčko z buněk polygonálních, zároveň možno viděti vytváření se dutinky. Tyto uvedené vyčnívající buňky nalezeny byly na velkém počtu vajíček z tohoto stadia, ovšem záleží velice mnoho na tom, aby vajíčko bylo tak říznuto, že buňky tyto obdržíme po délce; veden-li řez kolmo neb šikmo na buňky tyto, pak jich ovšem nemožno rozpoznati.
Na vajíčku jiném (obr. 2.) jsou tytéž poměry, jako udané jen s tím rozdílem, že zde vidíme zřetelně již tři buňky vystupující naci ostatní vedle sebe uložené. Místo toto jest velice důležité pro další vývin.
Zmíněná dutinka ve vajíčku velice rychle se zvětšuje. Obr. 3. ukazuje nám řez vajíčkem, které jest již daleko větší, než předešlá. Buňky povrchové (Rauberovi) staly se ploššími. Vnitřní buňky vajíčka soustředěny ku jednomu pólu, vytvořily tak zvaný hrbolek zárodečný. Zároveň se počíná rozlišovati vnitřní vrstva buněk plochých tak, že hrbolek zárodečný jest uložen mezi zevní a vnitřní list plochých buněk. Na dolním pólu vajíčka, stranou od hrbolku zárodečného vidíme, že část buněk povrchových, které jsou dosti ploché, sestává z buněk vyšších, než jsou ostatní. Místo toto odpovídá místu, které jsme již dříve uvedli u obr. 1. a 2. Jádra buněk jsou kulatá. Buňky mezi sebou hranicí odděleny. Toto ztluštění povrchových buněk možno na třech za sebou jdoucích řezech stopovati a sestává v celku z 15 buněk. Zónu pellucidu na vajíčku právě popisovaném nenalézáme; nemá tím však býti řečeno, že by již neexistovala, neboť jak již Sobot ta správně udává, nezachová se tato vrstva, pak-li užijeme kyselých roztoků ku fixaci; praeparát tento byl fixován sublimát-formol-kyselina octová s pikrovou, a tu možno míti za to, že tekutinou touto rozpuštěna byla zóna peliucida. Na jiných praeparatech, po sublimátu, máme vajíčka z podobného stadia, kde zóna peliucida dobře jest zachována.
Obr. 4. a A-.a jest fotogram řezu z vajíčka o málo většího než předešlé. Dutina jest velká. Na řezu vidíme zřetelně, jak na hořejším pólu vajíčka uložen hrbolek zárodečný; na pólu protilehlém vidíme opět zhuštěn inu vlastně vyvýšeními buněk ve formě pečetního prstenu. Vrstva buněk, která dříve popisována byla. a která tvořila jen jednu vrstvu vyšších, vedle sebe uložených buněk, zmohutněla, stala se kompaktnější, vyniká více nad peri-pherii. Obr. 4. a 4. a jsou obrazy dvou za sebou jdoucích řezů. Celé vajíčko rozložené na 8 řezů, měří O126 mm v nejdelším průměru; stluštění pozorujeme na 4 řezech, pozůstává ze 22 jader. Na vajíčku vytvořen
XXX. ﻿terčík plodový, na protilehlém pólu pak nalézáme stluštěninu povrchových buněk. Na obr. 4. a jest vajíčko sříznuto již z plochy. Uvedená stluštěnina vystupuje čepovitě nad ostatní povrch vajíčka ; jádra buněk jsou kulatá, mají velké jadérko, a jsou uložena v dosti mohutné protoplasmatické masse, kde hranici jednotlivých buněk rozeznati nelze.
Podobné, jen málo pokročilejší ve vývinu jest vajíčko, z něhož jeden řez podává obraz 5. Buňky tvořící terčík plodový jsou říznuty z plochy. Vajíčko říznuto na šesti řezech, z nichž na třech viděti ztluštění stěny — vytvářející se kužel upevnění — sestávající ze 26 jader v plasmatě uložených. Na epithelu sliznice uteru není valných změn, jen některá z buněk jeví vakuolu.
Další stadium vývinu této stluštěniny ukazuje obraz 6. a 6a. Jedná se o vajíčko ještě volně v Itimen dělohy ležící, které měří 0'112 mm (odpovídá velikostí oběrna předešlým obr. 4., 5.); vajíčko rozloženo na 8 řezů, na pěti možno stopovati stluštění. Velice význačně vidíme, jak na stluště-nině, na zevní straně vajíčka, tudíž proti epithelu uteru, přibývá massy protoplasmatické, která jest čepovitě vytažena. Plasma dělá dojem, jakoby na zevní straně proti epithelu vytékalo. Jádra, nalézající se v tomto stluštění, liší se již velice zřetelně od odstatních jader buněčných na vajíčku, specielně vrstvy povrchové. Tělo jádra jest světlé, jadérko jedno neb dvě jsou zvětšena, barví se velice intensivně; jádra jsou hustě na sobě uložena, hranice buněk úplně neznatelná tak, že protoplasma tvoří jednu společnou massu. Celá tato plasmatická stluštěnina chová v sobě asi 44 jader. Ná-padno jest, že jsme nikdy nenalezli mitotických figur při onom nápadném se rozmnožování jader. Jak na obr. 4.a, tak i na 6. a 6a. jest nápadno, že se stluštěnina ta ostře proti ostatním buňkám povrchovým na vajíčku odlišuje a to úplně ostrou hranicí. Na větší řadě vajíček z podobného stadia vidíme, že povstává na hranici uvedené štěrbina, kterou však považujeme za trhlinu umělou, povstalou konservací, že totiž »nesvrašťuje« se celé vajíčko stejnoměrně, nýbrž že se v místech, kde hraničí mohutná protoplasma-tická massa s tenkou povrchou blanou, působením tekutiny konservaóní dříve a rychleji svraští se tenká stěna vajíčka, než čep protoplasmatický, a tím povstane jakási mezera mezi oběma tvořící takto ostrou hranici. Na epithelu uteru neznamenáme podstatnějších změn; za to změny na mukose jsou již velice pokročilé, jak později uvedeno bude.
Po tomto stadiu nastupuje dosti náhlá změna na vytvářejícím se kuželi — stluštěnině. Na obr. 7. vidíme řez vajíčka, kde stluštěnina tvoří zřetelný do délky vytažený čep. Protoplasmatická massa s jádry trčí na zevní stranu vajíčka a dosahuje až ku epithelu uteru. Jak bylo dříve viděti, byla celá stluštěnina po vajíčku, po jeho peripherii rozprostřena, vytvářejíc široký pás plasmatický s jádry (obr. 6. a 6. a), vyčnívající jen málo na stranu zevní. Na obr. 7. tvoří však dlouhý úzký čep.
Při bližším zkoumání i jiných podobných obrazců vidíme, jako by se vajíčko ku stluštělému pólu stáhlo a stažením tímto že nastalo vytla-
XXX. ﻿cení celé plasmatické hmoty i s uloženými jádry a tato postavila se pak kolmo ku stěně vajíčka. Tento čep souvisí s vajíčkovou vrstvou povrchovou pouze třemi jádry s plasmatem (kde oproti tomu u dřívějších vajíček tvořila jádra celou dlouhou řadu vedle sebe položených jader), ostatní jádra i s plasmatem vytlačena na zevní stranu. V nejbližším řezu vidíme, že plasma toto vytváří jemné výběžky proti epithelu — dojem jakoby plasma teklo. —
Ze domněnka o stažení se vajíčka a vypuzení plasmatické hmoty s jádry by mohla být správnou, ukazuje i jakési relativní zmenšení vajíčka v celku.
Upevnění vajíčka mezi epitheliemi uteru.
Na obr. 8. a 8a. jsou dva za sebou jdoucí řezy z vajíčka měřícího O154 mm fotografovány. Čep plasmatický i s jádry nalézá se již mezi buňkami sliznice uteru. Postup tento, jakým se vajíčko upíná rnezi epithel, jak jsme mohli stopovati na jiných řezech, jest asi následující: Vajíčko ve stadiu, jak na obr. 7. mající čep plasmatický, který opatřen výběžky, vysýlá tyto mezi buňky epithelové. Buňky ty jsou vnikajícím mezi ně plasmatem od sebe oddalovány. Na buňkách nejbližšího okolí plasmatického čepu vidíme, že vakuolisují, vydávají ze sebe sekret, stávají se menší, a tím utvoří se též místo pro vnikající plasma s jádry. Tento plasmatický čep usadí se až na samou hranici mezi buňkami a spodním vazivem, na membránu propriu. První vniknutí plasmatu s jádry tvoří válcovitý čep, který, jak později uvedeme, změní záhy formu svou. Obr. 8. a Sa. podává velice instruktivně, jak solidní válec plasmatický, vniknuv mezi epithel uteru, dosahuje až na basis dřívějších buněk epitheliálních. Vajíčko toto rozděleno na 10 řezů, z nichž na třech možno pozorovati upevnění a sice dva řezy, na nichž souvisí čep s vajíčkem (jak obr. 8. a 8 a. ukazuje) na třetím pak řezu jest viděti ještě skupinu jader mezi buňkami bez spojení s vajíčkem (následkem poněkud šikmo vedeného řezu). Celé upevnění vykazuje 24 jader světlejších s velikým jadérkem. Membrána propria buněk epithelových jest velice ostře zachována, na ní nasedá čep plasmatický.
Jak bylo dosud viděti, jedná se při upevnění o hmotu plasmatickou s jádry, kde nestává žádných buněčných hranic, vytváří se tudíž t. zv. syncytium, což bude na dalším ještě lépe viděti.
První upevnění vajíčka děje se tudíž pomocí buněk vaječných a sice částí povrchových buněk (vrstvy Rauberový], která se přemění na syncytialní čep, který vnikne mezi buňky epithelií uteru a upevní se na basis mezi buňkami epithelu a vazivem. Epithelie sliznice uteru chovají se pas-sivně oproti aktivním buňkám vajíčka.
XXX. ﻿Další vytváření se usazeného plasmatického čepu v kužel.
O něco další postup ve vývinu ukazuje nám obr. 9. Střední řez vajíčka měřícího O'154 mm, které rozděleno na 10 řezů; úpon plasmatický s jádry jest možno stopovati na pěti řezech. Celé syncytium chová asi 26 jader. Čep upnutí stává se poněkud mohutnějším a to hlavně do šířky; spodina jeho rozšiřuje se pod epithél a to tím způsobem, že basis je mnohem širší, než jeho povrch souvisíc s vajíčkem. Vajíčko jest ve stadiu tří blan (v oblasti terčíku zárodečného).
Terčík již mohutně vyvinut nalézá se mezi povrchovým a vnitřním listem. (Na řezu — obr. 9. - - možno viděti ještě věnec buněk, který odpovídá jen vtlačené a tudíž z plochy sříznuté stěně povrchového listu vajíčka.) Buňky sliznice mají v okolí úponu velké vakuoly, některé z nich jsou sploštělé, patrně tlakem ze stran.
Jakmile se vajíčko upnulo mezi epitheliemi, počíná ""rychle vzrůstati, vytváří velkou dutou kouli; buňky povrchové i vnitřní stávají se ploššími. Kužel upnutí (sycytialní) vzrůstá taktéž velice rychle, maje snahu rozepnouti se v kruhu, na hranici mezi výstelkou epitheliální a submukosou. Na obr. 10. a 10a. vidíme, jak syncytiální upnutí tvoří na řezu nízkou pyramidu o široké základně. Obr. 10. zřejmě ukazuje, jak dostává se syncytium pod epithelové buňky, a že tyto jsou kuželem jaksi vzhůru vytlačeny. Hranice mezi vazivem uteru a plasmatem syncytia jest dosud velice ostrá. Vajíčko, z něhož zhotoveny fotogramy dvou řezů (obr. 10. a lOrf.), měří 0'196 ;;/;//, rozděleno na 13 řezů. Na pěti řezech možno stopovati kužel upnutí, který obsahuje 38 iader. Jádra tato jsou velká, více do délky vytažena, úplně světlého těla s velkým, tmavě se barvícím jadérkem. Vzhled těchto jader jest velice nápadný, a různí se tak od ostatních jader buněk epitheliálních uteru, že jich není možno zaměniti. Buňky epithelu uterálního, v nejbližším okolí úponu jsou malé, jádra leží velice blízko u sebe, cylindrické uspořádání a postavení buněk není dodrženo; z celého uspořádání jest viděti, že na buňky tyto působí tlak z okolí.
Plasma syncytiální přijímá velice intensivně barviva a to jak karmi-nová, tak haematoxylinová i anilinová. Již význačným obarvením rozpoznáváme snadno i při slabém zvětšení, kde se úpon nalézá.
Další stupeň vytváření se kužele upínacího spočívá v tom, že tento stává se větším, mohutnějším; tak obr. 11. odpovídá střednímu řezu vajíčkem, jež měří 0'21 mm; rozřezáno na 15 řezů. Úpon jest viděti na čtyřech řezech, obsahuje 40 jader, která jsou hustě vedle sebe uložena. Buňky mukosy uteru jsou v okolí úponu taktéž velice hustě uloženy, jádra buněk jsou kulatá, ostatní jádra buněk ale jsou ovální ve směru cylindrických buněk.
Když vajíčko dospělo až do tohoto stadia, totiž do té doby, že se řádně upevní nízkým, mezi epithél sáhajícím kuželem, počne rychle vzrůstati, vytváří dutou kouli o tenkých stěnách. Obr. 12. odpovídá řezu
XXX. ﻿vajíčka, které jest daleko větší všech dříve uvedených; na čtyřech řezech viděti upevnění kužele. Na krajních řezech jest možno dobře viděti, jak plasma syncytiální vniká v tenké vrstvě daleko pod epithel a počíná vydávati tenounké výběžky do submukosy. Membrána propria epithelu (hranice mezi epithelern a vazivem v místech upevnění) počíná se ztráceti; jen tu a tam vidíme ještě zřetelnou linii jako zbytek této hranice. Syncytium obsahuje 47 velkých jader. Na středním řezu (obr. 12.) má toto syncy-tium podobu čtyřúhelníka (řez komolého kužele), základna jest mnohem širší než vrchol, kde nasedá vajíčko, tím způsobem pak povstává, že na řezech sériových obdržíme obraz, kde vajíčko není více ve spojení s úponem; syncytium se pak nalézá pod epithelem ve vlastní submukose. Čím širší stane se syncytiální spodina, tím dále plasma zasahá, ovšem zdánlivě bez spojení s vajíčkem.
Další postup viděti na obr. 13.; fotogram řezu vajíčka, které tvoří velký váček. Jak tento střední řez ukazuje, zvětšil se celý úpon daleko více proti dřívějším a to hlavně na účet protoplasmatu syncytialního.
Místo, kde nasedá vajíčko, lépe řečeno, kde od stěny vajíčka odstupuje plasmatický úpon, jest zřetelně vyznačeno dvěma vyvýšeninami (na řezu!) syncytia. Jádra, která na objemu přibrala, jsou uložena hlavně na basis, částečně též při vrcholu poblíž vajíčka. Zároveň vidíme, že celý kužel plasmatický vniká hluboko do submukosy, nasedá až na cévy, které jsou rozšířeny, hledě při tom zaujmouti zároveň co možno největší plochu do šířky. Vajíčko toto tvoří již tak velký váček, že je nalézáme na 36 za sebou jdoucích řezech. Syncytium rozkládá se po 13 řezech; direktní spojení vajíčka recte odstup syncytiální, vidíme na 6 řezech. Jader v celém syncytiu napočteno 201. Jádra i jich jadérka jsou veliká, podotknouti však nutno, že nalézáme již velice mnoho jader, která jsou jen svou konturou k poznání, nebarví se, jadérko již neznatelné; jsou to již jen zbytky zašlých jader. Takto změněná jádra nalezneme hlavně při spodní hranici a po stranách; ve směru ku vajíčku jsou jádra menší, ale daleko zachovalejší.
Plasma syncytiální vniká většími i jemnými výběžky mezi vazivová vlákna submukosy a to takovým způsobem, že se úplně ztrácí, mezi nimi; dále pozorujeme opět, že cévy jsou dilatovány, a syncytium přiléhá těsně na stěnu cév. Poměry na vlastní submukose udáváme doleji. Větší vajíčko než předešlé, jehož střední řez podává fotogram obr. 14., ukazuje poměry na svém úponu již mnohem odchylnější. Předně vidíme, že syncytium netvoří již tak vysoký kužel, vlastně na řezu tak vysoký trojhran, jak u vajíčka předcházejícího, jest mnohem nižší, do plochy vytažené. Toto rozprostírání se do šířky jeví se taktéž na přechodu povrchových buněk vaječných (vrstvy R auber o vy) do syncytia a sice vidíme, že mezi oběma odstupujícími rameny povstává velká mezera, která se již i na obr. 13. jeví a která tím více vynikne, srovnáme-li přechod ten s obrazem 12., kde buňky ty přechází úplně v sebe. Syncytium na tomto vajíčku ukazuje
XXX ﻿10
velice zřetelně pozvolný přechod pomocí výběžků mezi buňky submukosy. Vajíčko říznuto v 52 řezech, z nichž syncytiální upnutí pozorujeme na 13 řezech, spojení vajíčka se syncytiem vidíme na 8 řezech. Jader napočteno 163 a to takových, která možno ještě jako jádro s jadérkem dobře rozpoznati, ostatní jsou již zdegenerována, možno říci, v plasmatě rozpuštěna. Membrána propria nalézající se mezi epithelem a vazivem jest všude tam, kde epithel dosud zachován, úplně intaktní, v místech syncytia není však po této již žádné stopy. Epithelie uteru v nejbližším okolí úponu podléhají degeneraci, jsou po většině vakuolisovány, plasma řídké .světle se barvící; oproti normálním epitheliím, která jsou vysoké, cylindrické, jsou tyto zdegenerované formy malé, většinou kulaté.
Podobný obraz, jak právě uveden, skýtá vajíčko, které jest ovšem daleko pokročilejší ve vývinu a tudíž větší, jehož asi střední řez podává obr. 15. Syncytiální útvar rozložen ještě více po šířce proniká všemi směry plasmatickými výběžky do hloubky mezi vazivo, vlastně buňky mukosy. Jádra uložena více ku povrchu, jednotlivě roztroušena v syncytiu. Ono rozprostírání zřetelně opět vyznačeno odstupující vrstvou povrchovou vajíčka, Syncytium možno stopovati (počítajíc i ona místa, kde vůbec i jen výběžky jsou znatelné) na 23 řezech, ve kterých napočteno asi 507 jader. K tomu podotknouti nutno, že čím více do hloubky zasahuje syncytium s jádry, tím jsou tato větší, ku povrchu pak jsou jádra menší, i nutno za to míti, ze toto přibývání jader děje se neustále na účet povrchové vrstvy vajíčka a to tím způsobem, že přiléhající část buněk ku syncytiu v toto neustále přechází.
Není ovšem vyloučena možnost dle útvarů na jednotlivých jádrech v horní partii syncytia, že jádra množí se též amitoticky.
V dalším stadiu vajíčko vyplňuje jako váček skoro celou komůrku plodovou v průměru 2 mm, a tu nalézáme již velkou ploténku embryonální asi při počátku vytváření se primitivního proužku; vidíme, že syncytiální úpon (obr. 16.) jest do šířky enormně roztažen, tvoří nyní jaksi ploténku, která na své spodní ploše není hladká, nýbrž vychází z ní kořeno-vité výběžky mezi buňky a vazivo submokusy. Jádra jsou uložena hlavně při povrchu a na spodině, tu a tam nalézáme jednotlivá jádra roztroušeně v plasmatě uložena.
Rozloha ploténky syncytiální zaujímá 21 řezů (řez — 15 u), jádra jsou dlouhá, sploštělá. Roztažení do šířky jeví se zřetelně na odstupu povrchové vrstvy vajíčka (srov. obr. 14., 15. a 16.). Epithelie sliznice v okolí úponu jsou zdegenerované, odloupané od basis, za to však epithelie, které hraničí s okrajem syncytia, jsou zachované na svém místě, jsou jen následkem zvětšování se komůrky plodové a tudíž následkem zvětšování se objemu antimesometrálního pólu uteru, do délky vytaženy — o čemž do-leji se ještě zmíníme. Další poměry na syncytiálním úponu utváří se tím způsobem, že vrstva tato stává se ustavičně tenší — plošší — jádra pomalu, ale docela zachází.
X XX X ﻿11
V další vývinu embrya a sice v době, když již počíná se ohýbati konec hlavový, a kde vidíme, že na mesometrálním pólu uteru počíná se vytvářeti placenta, postřehneme jen docela úzký lesklý bezjaderný pruh co zbytek dřívějšího úponu vajíčka. V době, kde již vyvinuto dosti velké embryo, kde již jest placenta a cévy omphalomeseraicae, není rnožno mimo nepatrný světlý proužek ničeho více postřehnouti po bývalém upnutí vajíčka.
Změny na nteru při upínání se vajíčka.
Dříve ještě, nežli přikročíme ku přehledu celého vývinu upevnění kužele, nutno povšimnouti sobě pochodu, jaký prodělává uterus, jeho vazivo, v okolí upnutí se vajíčka.
Jak předem uvedeno, možno již velice záhy makroskopicky poznati místo, kde se vajíčko nalézá a to dle tečkovitých výlevů krevních do anti-mesometrální stěny uteru.
V prvních stadiích odpovídajících vajíčkům, jak jich na obr. 1., 2. a 3. vidíme, jedná se jen o celkové zdaření celého uteru, který má za čerstva sklovitý, lesklý vzhled ; hlavně pól antimesometrální ukazuje oedematosní prosáknutí tkaniva.
Cévy krevní jakož i lymphatické štěrbiny jsou rozšířeny, buňky vazivové zvětšeny. Mezibuněčné prostory jsou taktéž rozšířeny, naplněny sra-zivší se tekutinou. Buňky vazivové v mukose vykazují četné mitosy, které na rozmnožování buněk vazivových poukazují. V dalším postupu rozšířené prostorky mezibuněčné opět zacházejí a sice následkem zvětšování se buněk vazivových, které stávají se polygonálními, berou na sebe podobu a charakter velkých buněk plochých, epitheliím plochým velice podobných. Ve stadiu vývinu vajíčka obr. 6. —8. vidíme na řezu na antimesometrálním pólu komůrky plodové, ložisko — výlev krevní. V centru tohoto ložiska jsou krvenky (obr. 17.) těsně při sobě uloženy, na okrajích tohoto ložiska možno stopovati, jak rudé krvenky v řadách mezi buňky vazivové vnikají. Krvenky pak vidíme nejen mezi buňkami, ale i v buňkách zaujaty, a tu možno ty nejrůznější obrazy jednak rozpadání, rozplývání, jinde opět jakési splývání mnoha krvenek v jedno větší těleso pozorovati. Buňky jednak normálními, jednak různě přeměněnými krvenkami naplněné možno stopovati až na samou hranici mezi epithelem a vazivem uteru, ba možno říci, že právě v těchto místech, totiž v místech úponu syncytiálního nejvíce takových buněk se nalézá. Zvětšené buňky vazivové vykazují v této době nesčetné mitotické figury. Tyto změněné vazivové buňky tvoří jaksi jasnější dvorec, který možno lehce rozeznati již makroskopicky, a který jest zároveň dobrým vodítkem při řezání řezů sériových, neboť, jak zkušenost nás poučila, možno bez obtíží kontroly prováděti řezy uterem až k místu, kde tento dvorec počíná, a který nám dává věděti, že již v nejbližších řezech objeví se hledané vajíčko.
XXX. ﻿12
Při zvětšování se objemu komůrky plodové ztenčují se neustále v anti-mesometrálním pólu jak submukosa tak i svalovina. Žlázky bývají úplně zatlačovány, ale vždy k rozpoznání.
V té době, kdy pozorujeme, že syncytium od vajíčka zapouští výběžky plasmatické do hloubky mezi buňky submukosy, vidíme, že celý pozměněný dvorec v submukose jest tekutinou jakousi prosáklý. Tekutina tato povstala jednak vystoupením tekutiny z cév krevních i lymphatických dále pak histolysí jednak vlastního plasmatu buněčného, jednak přeměnou a rozpouštěním se krvenek i přeměnou jader buněčných. Do této tekutiny zasahují pak výběžky syncytia, a tu musíme za to míti, že tekutina tato slouží výhradně ku výživě buněk vajíčka, ku kterým jest pomocí syncytia přiváděna. Domněnka tato stává se tím více pravděpodobnější, čím dále stopujeme postup vývinu vajíčka a přeměnu v submukose. Do té doby, pokud vajíčko ne/apustilo syncytiálrií plasma do mukosy, zůstává skoro nezměněné, co velikosti se týče; jakmile nastalo syncytiální upnutí vajíčka, vzroste toto nápadně a přibývá mu ustavičné na rozloze.
Po celou dobu vývoje, dokud vajíčko nedosáhlo protějšího pólu — mesometrálního — a pokud se nepočne vytvářeti placenta, vlastně spojení placenty s embryem, potud nalézáme ustavičně nejčilejší změny v submukose, na syncytiu a na vajíčku samotném.
Při vzrůstání embrya a konsekutivně komůrky plodové, stává se submukosa ustavičně tenší a to tím způsobem, ze změněné buňky její na něj vyšší pólu komůrky histolyticky se přemění v té utou hmotu, která se spotřebuje plasmatem syncytia; po spotřebování těchto přichází na řadu buňky ležící více po stranách komůrky, kterýžto pochod je možno ustavičně stopovati. Plasmatické výběžky syncytia vynikají na všechny strany a zasahují tudíž také ku buňkám po straně ležícím.
Toto zacházení, vlastně přeměnu buněk vazivových možno stopovati až do té doby, kdy počne se vytvářeti placenta. Jakmile nastane placentami výživa, přestane funkce syncytia; buňky mukosy jsou až na nepatrné zbytky spotřebovány.
Buňky epitheliální v dutině uteru degenerují v místech při úponu; ostatní buňky vzrůstáním komůrkové dutiny stávají se ustavičně ploššími, tak že v pokročilejších stadiích při velké komůrce vidíme již epithelie, která jsou do délky vytažena, nabývají podoby endotheliálních buněk; jich plasma jest po povrchu dutinky značně do délky vytaženo, jádro leží podélnou osou paralielně s povrchem dutiny.
Résumé postupu vývoje, jaký prodělává vajíčko po vstoupení do uteru.
Vajíčko do uteru vstouplé jest rozděleno na větší počet buněk. Buňky povrchové stanou se plochými, ostatní jscupolygonální. Vajíčko se poněkud zvětší, počíná se vněm
XXX. ﻿13
vytvářeti   dutinka.    Vrstva   povrchová  sestává   z   plochých buněk  (vrstvaRauberova), některé ztěchto buněk zůstávají vyšším i, lišícese zřetelně od ostatních. Vaj í čko, j ako ž i j eho dutinka se zvětšuje, vytvoří se z vnitřních buněk terčík zárodečný;   napotom rozliší se   i vnitřní vrstva   buněk   vaječných.  Vrstva vyšších buněk na povrchní m  listu vajíčka mohutní.    Hranice   jednotlivých   buněk  jest   dosud   zřetelná. Tyto vyšší buňky povrchní vrstvy leží na protilehlé m pólu proti zárodečnému terčíku   (někdy jsou jen stranou   od tohoto uloženy). Vrstva těchto buněk mohutní, hranice jed not livých    buněk    vymizí,    povstává    stluštěnina   plas matická s jádry — syncytium.    Vajíčko zůstává   skoro   stejně   velké. Syncytiální útvar na vajíčku na bývá podobu če povit o u, staví se kolmo   ku   vajíčku,   přesahuje  jeho   konturu.    Vytvoří se vytažený válcovitý čep Syncytiální,  který vnikne mezi epi-thel sliznice uteru, usadí se na membránu propriu.   Z plas-matického válce povstává   kužel  komolý se širokou spodi-nou,   rozprostírající   se   v   kruhu   ustavičně   do plochy   pod epithel sliznice.    V této době se   vajíčko   rychle   zvětší, sestává z vrstvy povrchové a vnitřní; mezi nirni uložen terčík zárodečný.    Syncytium   se   dále   ustavičně   rozprostírá   do plochy, rozpouští membránu propriu, vydává výběžky plas-matické mezi buňky submukosy.   Jader v syncytiu  přibývá, jsou zvětšena   a liší se   zřetelně   od ostatních jader buněčných.   Syncytium vniká  hluboko do submukosy, přibývá  mu na   mohutnosti,   některá   z jader   v něm zacházejí.    Vajíčko vzrůstá,   vyplňuje   celou   komůrku   plodovou.    Terčík   zárodečný   dosáhne    mesometrálního   pólu.    Syncytiální    kužel dřívější   stává   se   plochým.    V   pólu   mesometrálním   tudíž protilehlém   od úponu   počíná se vytvářeti placenta.    Úpon vajíčka stává se ustavičně plošším, jádra   syncytia degenerují. Embryo počne býti vyživováno   placentou   — úpon  vajíčka až na nepatrný   světlý   proužek — úplně vymizí. S vývinem vajíčka stejným krokem postupují změny v submukose Z u vedeného vyplývá, že  úpon(implatace Gr. Spce) i první výživa vajíčka   a placentace   u   Spermophilus   cit.   jsou  dva, jak místem tak časern od sebe oddělené procesy.
Přehled literatury.
Jak již předem podotknuto, nenalezli jsme v přístupné literatuře ani jediné práce, na kterou by bylo možno nálezy a udání naše navázati.
Stm/il,l) který pracoval na placentaci a upnutí vajíčka králičího, udává, že bují nejdříve uteriní epithel (žláz) na některých místech, který
XXX ﻿14
se slepí s epithelem ectoblastu. (Starší název povrchové vrstvy vaječné [Rau-berovy]; ve stadiu tomto nemožno mluviti o ustálených listech ecto-meso-entoblast, které se později vytváří.) Jádra jsou malá bez mitos, bez hranic, jakoby plasma oblilo ectoblast.
Proti Strahlovu udání povstal MassťttS,*) který praví, že se vajíčko upíná na epithel uteriní a to na rozšířené žlázy pomocí horního listu epi-blastu. Tato vrstva začíná velice rychle bujet, vytváří protoplasmatickou massu s mnoha jádry; do této vrstvy vysýlá druhý list — hluboká část epiblastu — primordiální papilly z počátku bez cév, tvořící později epi-blast a somatopleuru.
Naproti tomu vyrůstají v tutéž protoplasmatickou massu cévy matečné, ztrácí tu endothel, spojí se do systému četných lakun. Tak povstane placenta. Proti tomuto náhledu vystoupil opět Strahl, ~) a praví na str. 2 11.: . . . die grosskernigen Zellen sind aber nicht auf den Placentarbezirk be-schrenkt, ich finde dieselben voň 11 —12 Tagen an auch an der gegeniiber-liegenden Seite . . .
Na str. 208.: . . . Der ganze Vorgang das Auftreten einer dicken Protoplasmamasse ohne Grenzen voň Zellen oder Zellterritorien, in welcher zahllose dichtgedrángte Kerne liegen, findet sich auch an der Placenta-gegeniiber liegender Wand děs Uterus, ist hier sogar weiter vorgeschritten als an der Placenta und nimmt iiberhaupt an dieser Stelle seinen Anfang. Str. 209. : . . . Bei einem anderen Uterus aus gleicher Zeit (etwa 71/.! Tage) waren die Knoten an der mesometralen Seite eróťfnet; die Keimblasen blieben z. Th. auf der antimesometralen Uterusfláche sitzen und bei einem solchen Object finde ich an den Durchschnitten die gleichen Vereinigungen der unteren Keimblasenfláche mit der antimesometralen Uteruswand; dieselben bestehen darin, dass an einzelnen kleinen Stellen der Ectoblast fest mit dem Uterusepithel verbunden ist. Die Grenze děs Ectoblast gegen den Uterus fehlt (fig. 13.) und die Kerne voň Keimblase und Uterus kónnen einander so gleichen, dass es unmóglich ist sie zu unterscheiden.
Z udaného citátu Strahlova jest viděti a hlavně při pohledu na dosti slabé vyobrazení, že jedná se asi u králíka o podobné upnutí se vajíčka k uteru v antimesometrálním pólu, jako u Sperm. cit. Však náhled autorů různí se hlavně následkem toho, že materiál jimi co nejmladší prostudovaný, jest pro rozhodnutí této otázky již velice pokročilý, a nemožno tudíž žádoucího výsledku docíliti; to možno jen na celé sérii vývinu vajíček učiniti, jako v našem případě se stalo. Zajímavo právě jest, že Strahl uvádí, že toto v našem smyslu syncytium jest dříve vytvořeno a na opačném místě antimesometrálně, než kde počne se vytvářeti placenta. V tom ohledu jest možno doznati, že byl Strahl skutečným poměrům mnohem blíže než ostatní autoři. Zajímavo a důležito by bylo vyšetřovati vývin a upnutí vajíčka králičího v prvních stadiích, než počne placentace.
O implantaci vajíčka ssavčího jedná práce G. Spee.4) Pochod im-plantační, jak jej G. Spee pro morce popisuje, jest úplně rozdílný od
XXX. ﻿15
upnutí se vajíčka sysla. U morčete »prožírá« se dle Spee vajíčko skrze epithel a usazuje se direktně ve vazivu submukosy. Zajímavé jest udání o vytváření se zvláštního ohraničeného útvaru plasmatického u vajíčka, kterýžto útvar nazývá Spee »Sy m plasma*, a který se vytváří z buněk vazivových submukosy. Změny na buňkách submukosy, které G. Spee důkladně ve své práci probírá, jsou podobné, jak my jich nalézáme a popisujeme.
Biirckhard*} a Sobotta*) popisují implantaci vajíčka myšího. Však rovněž typus, jakým se vytváří vajíčko myší, jest naprosto různý od nálezu u sysla, za to ale odpovídá úplně nálezu, který jsme pozorovali sami na vajíčkách křečka (Cricetus frument).
Ostatní literatura jedná hlavně jen o upnutí embrya — totiž placentaci. Tak Van de Stricht'} uznává 5 fásí fixace vajíčka na uterus u netopýra. První upevnění vajíčka tvoří sekret hlavně z krve vytvořený; druhá fáse jest charakterisována mohutnou proliferací zevního listu — ectoblast pla-centární — v krajině příští placenty; fase třetí — vytváří se zóna placentami embrya a extraembryonální. Ve čtvrté jest tvoření se amniové dutiny, a v páté pak amniové řasy. V místech upevnění tvoří se placenta.
Práce o placentaci netřeba nám tu blíže probírati, poněvadž nespadají v oblast našeho pozorování.
Z přehledu literatury, která, jak vidno, jest velice skrovná, vidíme, že v upnutí vajíčka jsou při různých zvířatech principielní různosti, které budou míti zajisté svoji důležitost při dalším vzrůstu a vytváření se embrya, a že bude nutno k těmto nálezům bráti zřetel, a vyšetřovati celé řady ssavců za tímto účelem.
Po ukončení této práce vydal Kolster: Zuř Kenntnis der Embryo-trophe beim Vorhandensein einer Decidua capsularis. (Anatom. Hefte, 68, 1903). Popisuje detailně změny na vazivu uterinním u myší a dochází k tomu výsledku, že embryo jest vyživováno nejen látkami z matečné krve, nýbrž i hmotami pevnými z buněk mateřských pocházejícími. Tedy totéž, co my pro první výživu vajíčka sysla jsme nalezli.
XXX. ﻿česká
a\;ad=m'<c v?
v   .'
Literatura.
1.  Strahl H.   Untersuchungen   uber   den Bau   der Placenta.   I.   Die   Anlagerung děs
Eies  an   die   Uteruswand.   (Archiv   fůr   Anatomie und Entwickelungsgeschichte J. 1889.)
2.  —   trber den Bau der Placenta (Fortsetzung). (Arch. f. An. und Entxvickelung   1898.
Supplement-Band).
3.  Jan M as i u s. De la genese du placenta chez le lapin. (Arch. de Biologie Tome IX.
1889.)
4.  F. Graf. v. S p e e.   Die Implantation  děs Meerschweincheneies  in die Uteruswand.
(Zeitschrift fůr Morfologie und Anthropologie Bd. III. Helft 1.)
5.  Burkhard. Die Implantation de.s Eies der Maus in die Uterusschleimhaut und die
Umbildung derselben zuř Decidua (Arch. f. mikr. Anat.   Bd. LVU. 1901).
6.  Sobot ta.   Die   Entwickelung  děs   Eies   der  Maus  vom   Schlusse   der   Furchungs-
periode bis zum Auftreten der Amniosfalten. (Arch. f. mikr. Anat. Bd. 61. 1903j
Ostatní literatura sebrána v práci Sobottové, na kterou odkazuji.
Vvkileid  obrazců.
Obr. 1. Vajíčko, ležící volně v uteru. Na povrchu Zóna pellucida, pod touto v levém quadrantu zřetelné dvě buňky poněkud vyšší ostatních. V dolním quadrantu počíná se vytvářeti dutinka. (Reichert Hart. Appochromat 3 mm. Comp. Oč. 4.)
Obr. 2. Vajíčko jako obr. 1. v levém quadrantu 3 buňky vyšší. Zóna pellucida. Počínající dutinka. (Reich. H. App. 4 mm. Comp. Oč. 4.)
Obr. 3. Vajíčko volně v uteru ležící poněkud větší, dutinka zvětšena, povrchová vrstva buněk plochá, na dolním quadrantu buňky vyšší. V quadrantu levém terčík zárodečný a znatelný vnitřní list buněk. (Reich. H. App. 3 mm, Comp. Oč. 4.)
Obr. 4. Vajíčko volně v uteru ležící v quadrantu dolním na právo zmohutnční buněk (prstenovitého vzhledu) terčík zárodečný sříznut se strany, vnitřní list buněk sříznut více z plochy.
Dole epithel sliznice uteru. (Reich. H. App. 3 mm. Comp. oč   4.)
Obr. 4.a Totéž vajíčko z následujícího řezu. (Zvětšení totéž.)
Obr. 5. Vajíčko volně ležící, zvětšení syncytialního útvaru. (Zvětšení jako dříve.)
Obr. 6., 6a. Vajíčko volně ležící. Syncytiální zdurení zmohutnělé přesahuje kontury vajíčka. Plasma na povrch čepovitě vyčnívající. (Zvětšení jako dříve.)
Obr. 7. Vajíčko má na spodním quadrantu mohutný syncytialní čep, který dosahuje až ku epithdu uteru. Terčík zárodečný a vnitřní vrstva buněk sříznuta se strany. (Zvětšení jako obr. 3.)
XXX. ﻿17
Obr. 8., 8. a Vajíčko již svým syncytiálním čepem uchyceno mezi epitheliemi 8.a řez, kde vajíčko bylo poněkud proláklé, čep syncytia velice dobře znatelný sedí až na basis buněk epithelových. (Zvětšení jako předešlý obraz).
Obr. 9. Vajíčko nápadně zvětšené. Zevní a vnitřní list buněk vaječných, mezi nimi v horním quadrantu terčík zárodečný; na quadrantu dolním syncytiální úpon (Zvětšení jako předešlý obraz.)
Obr. 10, 10.a) Dva řezy vajíčka za sebou jdoucí; syncytiální čep tvoří komolý kužel se širokou půdicí. Zřetelné podrůstání pod epithelie. Epithel v blízkosti úponu pozměněn. (Zvětšení jako dříve).
Obr. 11. Řez vajíčkem, poněkud starší stadium předešlého. (Zvětšení totéž.)
Obr. 12. Vajíčko zvětšené. Syncytiální úpon tvoří mohutný trojhran, nasedající až na cévu v submukose. (Zvětšení jako dříve.)
Obr. 13. Syncytium daleko pokročilejší, jádra uložena převážně na basis a na povrchu; epithel uteru zdegenerován, odloupán. (Zvětšení jako dříve.)
Obr. 14. Syncytium rozloženo do šířky, vysýlá výběžky mezi buňky submukosy (Totéž zvětšení jako dříve.)
Obr. 15. Starší stadium vajíčka jak na obr. 14. Výběžky syncytia zřetelně na všecky strany vybíhající; jádra velká světlá s jadérkem, hlavně na povrchu uložena. (Zvětšení stejné jako obr. 14.)
Obr. 16. Syncytium do šířky rozloženo tvoří tenkou plochu, jádra na povrchu uložena. (Reich. App. 3 mm. Comp. Oč. 4.)
Obr   17. Výlev krevní v mukose. (Reich. Obj. 4. oč. 3.)
Obr. 18. Přehled celého uteru; v horním antimesometrálním pólu vajíčko volně ležící asi ze stadia jako obr. 6. (Reich. obj. 1. oč. 3)
Obr. 19. Přehled celého řezu uteru, komůrka plodová již dosti vyvinuta. Vajíčko následkem konservace v řasy složeno; v antimesometrálním pólu znatelný syncytiální úpon. (Reich. obj. 1. oč. 2 )
XXX ﻿* ﻿REJSEK: UPEVNĚNÍ SE VAJÍČKA SSAVČÍHO.
TAB. I.
V =*
AUTOR    FOT.
ROZPRAVY ČESKH AKADIíMlli. TŘÍDA II. ROČ. \\\. ČÍS. 30. ﻿* ﻿REJSEK: UPEVNĚNÍ SE VAJÍČKA SSAVČÍHO.
TAB. II.
12
^fm^f^^^m^?^^
^^55r""'S'*~9°^^J''iř'7.v!'->."" .«*'' •""&••: -
A U TOK    KOT.
ROZPRAVY ČF.SKH AKADEMIE. TŘÍDA II. ROČ. XII.   ČÍSLO 30. ﻿*"
