"","x"
"1"," ﻿ROČNÍK VIII.
TŘÍDA II.
ČÍSLO 32.
O některých íysiologických podmínkách rozplozování u hub.
i Práce   z   botanického   láli oratoři a   české   techniky.)
Podává Dr.   Ladislav   Čelakovský   ml.
(Předloženo dne 14. dubna 1899.)
Úvod.
První základy ku fysiologii rozplozování u rostlin, nejmladšímu to odvětví fysiologickému, položil G. Klebs ve svém obsáhlém a směrodatném díle jednajícím o podmínkách rozplozování u některých řas a hub.*) Spů-sobem methodicky nad míru zajímavým a přesným ukázal, jak rozmanité ústroje rozplozovací jmenovaných organismů závislé jsou na zevnějších podmínkách, jak se tu kombinují anebo na vzájem vylučují účinky světla, tepla, vlhkosti, transspirace, rozmanité výživy atd. a jak s nutností fysikál-ního pokusu lze vhodnou volbou zevnějších okolností vyvolati ten neb onen spůsob rozplozování. Klebs obmezil se ve svých studiích prozatím na rostliny nižší, a to s dobrým důvodem, poněvadž poměry rozplozování u nižších organismův jsou mnohem jednodušší a závislost' na zevnějších podmínkách ještě mnohem úplnější a všestrannější než u rostlin vyšších, kde mnohé zjevy reprodukční jsou dědičnými vlivy pevně ustáleny a od zevnějších faktorů značnou měrou neodvislé.
V mykologické části svého díla jednající o rozplozování plísní Eu-rotium repens de By. a Mucor racemosus Fres. musil Klebs mezi jiným dotknouti se otázky velmi důležité, proč podle staré zkušenosti mykologii určité rozplozovací ústroje, jako jsou např. sporangie, konidiofóry, perithecie,
*) G. Klebs, Die Bedingungen der FortpHanzung bei einigen Algen und Pilzen. 1896.
XXXII
Rozpravy: Roč. VIII. Tř. II. Č. 32.                                                                                  l ﻿u valné většiny hub — nehledě ku Saprolegniaceím a jiným výjimkám *) — tvoří se vždy jen na hyfách anebo z hyf do vzduchu rostoucích, nikdy ve vlhkém substrátu samotném. Na základě zkušeností některých, nabytých u Eurotium repens de By., učinil si pak Klebs následující představu o otázce výše zmíněné.
Houbová vlákna, která vyniknou z kapalného aneb kapalnou vodu obsahujícího pevného substrátu (na př. živné gelatiny, živného agar-agaru) do vzduchu, ihned nutně počnou vodu vypařovat. To se děje třeba / v prostoru parami nasyceném, poněvadž hyfy dýcháním stávají se teplejšími než okolní vlhký vzduch. Tato transspirace jest pak příčinou dráždivou, která v hyfách do vzduchu rostoucích navodí ony pochody, které směřují ku tvorbě orgánů reproduktivních, na př. konidiofórů u plísně Eurotium repens, sporangií u Mucor racemosus.
Přímého důkazu pro tento svůj názor vztahující se hlavně ku Eurotium repens Klebs nepodal, až teprve v novější práci**) podařilo se mu na jiné houbě (Sporodinia grandis) bezpečně dovoditi, že takový rozhodující vliv transspirace na formaci rozplozovacích orgánů skutečně existuje. Sporangie této houby totiž se tvoří za určitých poměrů kultury jenom ve vzduchu relativně suchém, kdež hyfy >vzdušného mycelia« vypařovati mohou, nikdy v atmosféře, parami nasycené, kde transspirace jest silně obmezena a tvoří se místo sporangií zygóty.
Klebs praví (1. c. p. 67): »Velmi důležitá jest shoda obou orgánů, která v tom spočívá, že jen ve vzduchu, ne uvnitř tekutiny, se zakládají a dozrávají. U obou orgánů trvám na tom, že transspirace působí jako podráždění, které vybavuje pochody formativní. Ony liší se svou závislostí na stiLpni transspirace. Nikoli absolutní nedostatek anebo nejvyšší možná intensita rozhoduje, nýbrž větší neb menší míra transspirace. Možno se také následovně vyjádřiti: optimum transspirace pro pochod výtvarný má u jednoho každého z obou orgánů rozplozovacích jinou polohu. Pro tvorbu zygot jest nejpříznivější vzduch vlhkostí nasycený, ve kterém jen onen stupeň vypařování jest možný, který jest podmíněn zvýšením temperatury v hyfách nad temperaturu okolí \ tento stupeň představuje optimum.«
Podle těchto názorů musilo by potlačení transspirace u Sporodinia (a Eurotium) zameziti tvorbu jakýchkoli orgánů rozplozovacích vůbec. Soudím však na základě svých pokusů s Eurotium a s jinými houbami, o nichž později bude jednáno, že v tomto případě tvořily by se aspoň zygóty, jakožto orgány od transspirace nezávislé, což ovšem nutno ještě dokázati.***)
*) V obšírném díle O. Brefelda: Untersuchungen aus dem Gesammtgebiet der Mykologie nalézti lze takové výjimky, kdy na př. zygospóry, konidie a p. místo ve vzduchu jen v tekutině živné anebo stejně dobře v obou mediích se tvořily.
**) Zuř Physiologie der Fortpflanzung einiger Pilze. I. Sporodinia grandis (Prings-heimovy Jahrbůcher, sv. XXXII, 1898, p. 4.).
***) Bohužel nebylo mi od loňského roku dosud popřáno získati klíčivý materiál výtrusný od Sporodinia grandis, abych názory své experimenty doložil, experimenty toho druhu, jaké ihned popsány budou.
XXXII. ﻿Poněvadž transspiraci hyf dle správného názoru Klebsova ani ve vzduchu parami nasyceném potlačiti nelze, připadl jsem na myšlénku, zdali by nebylo možno plynné medium vzduchu vyměniti za nějaké kapalné, které by sice kyslík propouštělo, ale nikoli páry vodní. K tomu se mi zdály býti vhodnými kapalné tuky rostlinné, jakožto látky v neutrálním stavu neškodné. Užil jsem tudíž nejprve čistého olivového neb mandlového oleje, o němž jsem již od dřívějška věděl, že kyslík dostatečnou měrou propouští, aby na př. články listové od Chary nebo Nitelly v něm suspendované (v tenké vrstvě pod krycím sklíčkem) po mnoho dní čilou rotaci plasmy jevily. Později užíval jsem výhradně paraffinového oleje (= tekutá vaselina), který se již vzhledem ku jeho stálosti chemické a lhostejnosti vůči organismu co nejlépe osvědčoval. V některých případech užil jsem s prospěchem polotekutého media, totiž bílé vaseliny, která však má tu vadu, že jest málo průhledná a přímé pozorování stěžuje. Do takového media místo do vzduchu nechal jsem vrůstati hyfám ze substrátu živného (gelatinového neb agarového) s výsledkem naskrze překvapujícím. Všech 29 zkoumaných druhů hub (mezi nimi Eurotium repens) tvořilo v těchto mediích orgány reproduktivní, a sice tytéž, jaké ve vzduchu normálně se tvoří. Tím zdálo se býti jasné, že transspirace nemůže býti podstatnou příčinou tvorby těch ústrojů. Methoda, kterou jsem postupoval, byla následující.
M e t h o d a.
Za živný substrát ke kultuře mycelií užil jsem jednak kapalných, jednak pevných, průhledných substrátů jako jsou gelatina, agar-agar s patřičnými přísadami výživnými.
Na sterilisovaná sklíčka podložní rozestřena kapka teplé, sterilní gelatiny živné neb agar-agaru a před resp. po ztuhnutí podkladu předsevzat vysev spor z čistých kultur dotyčných hub. Pak přičiněno na vrch substrátu něco sterilisovaného oleje paraffinového a preparát pokryt vyží-haným sklíčkem krycím, trochu povýšeným. Poněvadž vrstva výživné půdy byla od kraje sklíčka asi na 2—6 mm vzdálena, nebylo se obávati během pozorování nějaké infekce sporami ze vzduchu zalétlými. Preparáty ostatně když se nepozorovalo, chráněny byly skleněným zvonem proti prachu. Mycelium z počátku v substrátu vegetující za krátko vniklo do paraffinového ústředí a podněcováno jsouc jednostranným přítokem kyslíka od krajů sklíčka, rostlo převládne přímo k nejbližšímu kraji tohoto. Ve 24. hodinách až za více dní (podle rychlosti vzrůstu dotyčné houby) nastala v parafrinovém oleji fruktifikace, při čemž namnoze také stopky plodní podobnou orientaci jako myceliální větve jevily. Horizontální poloha stopek plodních v preparátech byla ku pozorování mikroskopickému velmi vítána.
XXXII. ﻿Patrně spůsobena byla acrotropickým*) vlivem kyslíka, jak vysvítá přímo z pozorování na druzích rodu Aspergillus a Sterigmatocystis, kdež stopky konidiofórů z počátku kolmo ze substrátu vynikající velmi záhy (při samé basi) ku kraji sklíčka se ohýbají.
V takto zhotovených preparátech lze krok za krokem sledovati vývoj dotyčných orgánů reproduktivních, a sice daleko zřetelněji než v pouhém vzduchu. Při tom lze užiti silných zvětšení a pozorovati takové detaily vnitřní struktury, jaké ve vzduchu pro silný rozptyl světla nejsou vůbec patrné. Mohu doporučiti tuto methodu pozorovací co nejlépe, neboť abnormálních vlivů (nedostatkem kyslíka a p.) až na malé výjimky netřeba se obávati. Jenom u Trichothecium roseum Cda. nepodařilo se mi touto methodou v paraffinovém oleji konidie vypěstovati.
Toho jsem však docílil methodou jinou, která má tu výhodu, že dovoluje kyslíku mnohem lepší a stejnoměrný přístup k rostoucím hyfám a že možno užiti stejně dobře polopevných jako kapalných substrátů, což u první methody s obtížemi se potkává. Místo podložních sklíček užil jsem totiž sterilisovaných malých misek Petriho. Na dno jejich dána výživná vrstva s výtrusy a pak několik millimetrů vysoká vrstva paraffinového oleje, načež miska přikryta druhou a dána pod zvon skleněný na ochranu proti infekci ze vzduchu. Mnohé houby fruktifikovaly v paraffinovém oleji stejně hojně jako v kontrolních pokusech ve vzduchu. Jediná vada této methody vůči jmenované již preparátové spočívá v tom, že nelze, zvláště při větších plísních, užíti silnějších zvětšení mikroskopu.
Otázka byla nyní, zdali uzavřením v »paraffinovém oleji* nebo ve skutečných olejích potlačila se úplně transspirace, jak jsem zamýšlel. Abych se o tom přesvědčil, zkoušel jsem, zdali olivový a mandlový olej, jakož i kapalná vaselina jest prostupná pro páry vodní. Do pečlivě vyčištěných, dosti vysokých misek Petriho nalil jsem dotyčné oleje a teprve potom pomocí pipetty vpustil na dno něco destillované vody. Misku spodní s okrajem broušeným a natřeným tukovou směsí přikryl jsem neprodyšně deskou skleněnou, na jejíž spodní plochu přilepil jsem suchý proužek modrého papíru kobaltového**) jakožto indikátoru na páry vodní. Misky zůstaly trvale na místě klidném. V jiných pokusech rozlil jsem na dno misek Sprocentní gelatinu (s malou přísadou karbolu proti infekci plísněmi a bakteriemi), ale jen tolik, aby se vrstva gelatiny nikde nedotýkala postranních stěn a po jejím ztuhnutí pokryl jsem povrch její dotyčným olejem
*) Za normálních okolností (ve vzduchu) ai'-rotropismus jest nemožný. Schopnost ku takové dráždivosti nicméně zůstává hyfám vzdušním zachována, a to jest velmi pozoruhodné.
**) Filtrační papír napojený Spercentním roztokem chloridu kobaltnatého. Desku s papírem jsem před pokusem v suchém vzduchu nahřál a ještě teplou vsadil na obrubu Petriho misky, čímž jsem po vychladnutí docílil malého negativního tlaku uvnitř misky takže nebylo třeba desku závažím obtěžkávati.
XXXII. ﻿r
nebo paraťfinem kapalným. Ostatní zařízení bylo takové jako předešle. Ke kontrole pořídil jsem také misky s pouhou vodou neb karbolovanou gelatinou Sprocentní a jiné s pouhým olejem neb paraffinem. Nad vodou a gelatinou zčervenal kobaltový papír za 5—10 minut, kdežto v miskách s vodou nebo gelatinou, přikrytou vrstvou oleje mandlového resp. olivového zvýší 8 mm, pozorovati bylo změnu barvy do fialová asi za 6—S hodin; úplné zčervenání kobaltového papíru nastalo po 24ti hodinách. Velmi zvolna propouštěl páry vodní paraffinový olej (vrstva 8 mm vysoká), neboť teprve za 24 hodin dostal kobaltový papírek tón slabě fialový a teprve za 3 dny zčervenal. V miskách s pouhým olejem nebo vaseli-nou kapalnou nezměnila se modrá barva papíru během téže doby ani dost málo.
Tím jsem se přesvědčil, že v malé míře sice, ale předce oleje ty pro páry vodní prostupný jsou, nejméně pak uhlovodíky obsažené v paraffi-novém oleji. To znamená tudíž, že dotyčné látky jisté, snad nevážitelné kvantum vody do sebe přijímají a v kontaktu se suchým vzduchem opět naň vydávají. Není pochybnosti, že stěny hyf jak vzduchu tak též olejům nebo paraffinovému oleji něco imbibiční vody popustiti mohou a proto bylo nutno jmenované kultury (preparáty a Petriho misky) dáti pod zvon do vzduchu parami vodními nasyceného nebo ještě lépe pohroužiti paraffi-nové preparáty pod vodu. K tomu cíli obroubil jsem kraje krycího sklíčka směsí stejných dílů bílé a kapalné vaseliny, aby voda pod krycí sklíčko nevnikla a paraffinový olej nevytlačila. Takto upravené preparáty vložil jsem do krystallisačních misek skleněných asi na l cm vysoko vodou naplněných. I v tomto případě nastala u všech 29 zkoumaných druhů fruktifikace v paraffinovém oleji, ačkoli transspirace byla naprosto potlačena.
V několika případech užil jsem také s prospěchem methody emulse. Na dno Petri-ho misky vpravil jsem po sobě dvě vrstvy živné gelatiny, spodní s výtrusy, hořejší s rozptýlenými kapkami oleje neb kapalné vaseliny, které jsem mícháním neustále v suspensi udržoval, dokud gelatina ledovou vodou se spodu schlazovaná neztuhla. U Penicillium glancům a j. mohl jsem pak pod mikroskopem přímo pozorovati, kterak hyfy vnikajíce do větších kapek oleje*) nebo bublinek vzduchu, jenom v těchto mediích konidiové stonky se zralými a zcela normálními výtrusy tvořily. Positivní výsledky (u Penicillium) obdržel jsem také s emulsí syntheticky připraveného čistého uhlovodíka (oktanu a dodekanu)**) v gelatině.
*) V kapce mající v průměru 0'3 mm napočteno u Penicillium glaucum asi 16 konidiofórů se zralými výtrusy. Kapky menšího průměru než 0'1 mm byly pouze hyfami vegetativními prorostlé. Hyfy dřív než mohly fruktifikovati, vnikly zase do media živného fruktifikaci zabraňujícího.
**) Preparáty tyto děkuji nevšední ochotč kollegy pana Dra. O. Šulce.
XXXII. ﻿Materiál a jeho kultura.
Pokusy provedeny byly s následujícími druhy hub (dle nomenclatury Saccardovy). Za jmény jich uvedena fruktifikace, jaké v olejích a kapalných uhlovodících docíleno bylo.
Zygomycetes
Mucor nmcedo L..........j
Mucor racemosus Fres.......
Rhizopus nigricans Ehrbg......
Hyphowycetcs (z těch některé nepochybné Ascomycety)
Oospora lactis (Fres.) Sace......
Oospora cinnabarina (Mart.)   Sace. et Vogl
Fusidium candidum Link......
Cephalosporium sp        ........
Aspergillus glaucus Link.......
Aspergillus repens (Corda) Sace.....
Aspergillus doliosporus nov. sp.*)       .    .    .
Sterigmatocystis sulphurea Fres.....
Sterigmatocystis nigra v. Tiegh.....
Penicillium glancům Link......
Penicillium italicum Wehmer.....
Penicillium Duclauxi Delacr......
Penicillium griseum Bonord. (?)     .... Botrytis cinerea Pers. var. sclerotiophila (Kl.)
Sace. et Mích. Sepedonium  albo-luteolum Sace. et March.
Verticillium glancům Bon.......
Trichothecium roseum Cda......
Mucrosporium sp..........
Stachybotrys atra Cda........
Hormodendron elatum Harz.....
Hormodendron cladosporioides (Fres) Sace.
Alternaria tenuis Nees.......
Alternaria sp............
Stilbum sp............
Stysanus stemonitis (Pers.) Cda.**)   .    .    . Fusarium roseum Link.......
konidie.
|  konidie a [ perithccie.
*) Popis tohoto drobného druhu s karakteristickými,   soudečkovitými konidiemi jemně bradavkatými podám jinde.
**) V paraffinovém oleji podařilo se vypěstovat jenom makrokonidie, nikoli však válcovitá stromata s mikrokonidiemi. Snad má transspirace vliv na tvorbu těchto a proto nedocíleno fruktifikace v mediu, v němž vypařování potlačeno bylo.
XXXII. ﻿Účetných druhů přesvědčil jsem se po pokusu, že výtrusy v rostlinném nebo paraffinovém oleji vytvořené byly klíčivé.
Co se výživného substrátu dotyce, skládal se namnoze z ovocné šťávy, cukru (asi 10%) a gelatiny. Druhy rodu Aspergillus a Sterigmatocystis, zvláště A. glaucus Link, A. repens (Corda) Sace., A. doliosporus nov. spec. a Sterigmatocystis sulphurea Fres. vyžadovaly větší přísady cukru (30—60°/0). Na agarové půdě s pouhou minerální přísadou pěstoval jsem Sepedonium albo-luteolum Sace. et March. a Stachybotrys atra Cda. Přísada kyseliny (vinné) byla zde spíše na škodu než na prospěch vegetaci. Totéž platí o následujících houbách, které nejlépe rostly na neokyseleném dekoktu z lodyh od Vicia faba L. s patřičným přídavkem (l—3°/0) agar-agaru. Jsou to: Fusidium candidum Link, Mucrosporium sp., Hormodendron elatum Harz, Horrnodendron Cladosporioidcs (Fres.) Sace., Alternaria tenuis Nees a Alternaria sp., Stilbum sp., Stysanus stemonitis (Pers.) Cda. a Fusarium roseum Link. Některé z nich isoloval jsem přímo ze substrátu, na kterém rostly, totiž z vlhkých, odumřelých stonků od Vicia faba L., Mucrosporium sp. ze shnilých listů javorových; Hormodendron cladosporioides (Fres.) Sace objevilo se mi na odkrytém dekoktu z Vicia faba -f- agar-agar spontánně.
Závěrky a další pokusy.
Z dosavadních pokusů lze již činiti rozhodující a důležité závěrky vzhledem ku otázce, která jest předmětem této práce. Závěrky tyto platí pro všecky zkoumané druhy hub, také pro Eurotium (Aspergillus) repens de By. a Mucor racemosus*Fres., které Klebs studoval, a sice stejně pro sporangie, perithecie, konidiofóry a strómata konidionosná. Výminku jedinou poznal jsem u Stysanus stemonitis (Pers.) Cda, kdež sice hnědé makrokonidie *) v oleji paraffinovém podařilo se vypěstovati, ale nikoli konidiofóry a válcovitá strómata s bledými mikrokonidiemi. K těmto se tudíž závěrky následující nevztahují, i bude úkolem pozdějším odchylné toto chování vysvětliti.
Poněvadž rozplozovací ústroje hub nejen ve vzduchu, ale i v olejích, paraffinovém oleji a v bílé vaselině za jinak příznivých okolností zcela normálně se vyvinuly a zralé, klíčivé výtrusy produkovaly, vysvítá z toho jasně, ze ani fyzikální, ani chemické vlastnosti vzduchu nemají na tvorbu tšcli orgánů rozhodujícího vlivu. Odpadá tudíž možnost, kterou připustil Klebs,**) dle které plynné skupenství vzduchu (snad zvláštní pohyb a náraz plynných molekul na stěny hyf a pod.), mohlo by v určitých případech
*) Srovnej:   Reinke,   Untersuchungen   aus   dem   botanischen   Laboratorium der Universitát Gottingen. Heft I. 1879 p. 51.
**) Pringsheimovy Jahrbiicher fůr \vissenschaft. Botanik. Sv. 32. 1898 p. 68.
XXXII ﻿míti výhradný vliv na tvorbu ústrojů rozplozovacích. Že chemické kvality vzduchu tu nehrají žádnou úlohu, usoudil již Klebs při příležitosti svých pokusů s Eurotium (Aspergillus) repens de By. Ukázal totiž, jak založené již konidiofóry, byvše položeny aneb padnuvše náhodou na povrch kulturní tekutiny, ihned přestaly se dále vyvinovati a místo toho vyrostly vegetativně. Poněvadž na povrchu vody přístup kyslíka k hyfám není menší než ve vzduchu samotném, nutno s Klebsem za to rníti, že chemické vlivy kyslíka tu nehrají žádnou úlohu, což mými pokusy přímo dokázáno. Totéž platí o kyselině uhličité, dusíku a jiných součástech vzduchu, jichž rozhodující vliv na reproduktivní pochody hub také Klebs správně popíral.
Dále vyplývá z pokusův, při kterých veškeré vypařování houbových vláken bylo zamezeno, že fransspirace není nutnou podmínkou při tvorbě sporangií, konidiofórů, strómat konidiotvorných a perithecií u hub výše vyjmenovaných, že nezavdává podnět k pochodům rozplozovacím. Závěrek tento platí taktéž pro Eurotium repens de By. za podmínek kultury nahoře vypsaných, a sice jak pro peřithecie, tak pro konidiofóry, o kterých Klebs se domýšlel, že vždy na transspiraci závislé jsou. Podle analogie soudím dále, že také zygospóry houby Sporodinia grandis, které dle Klebse jen ve vlhkém, parami nasyceném vzduchu se tvoří, transspirace ku svému vzniku nepotřebují — na rozdíl od sporangií téže houby, pro které jest relativně suchý vzduch a tudíž vypařování vzdušného mycelia nezbytnou podmínkou. O tom rozhodnouti může na příště jenom pokus.
Jako skupenství vzduchu podle vývodů předešlých nemá rozhodujícího vlivu na tvorbu rozplozovacích orgánů, tak naopak, a stejným právem, možno říci o živném substrátu, že vlastnosti týkající se jeho skupenství nejsou příčinou, pro kterou v živém mediu fruktifikace se zamezuje. Neboť výsledek byl týž, ať nad substrátem kapalným, resp. polopevným*) bylo ústředí plynné (vzduch), kapalné (olej, paraffinový olej) nebo polopevné (vaselina).
Srovnáme-li media, v nichž fruktifikace dosud se mi podařila s výživným substrátem samotným (od pevného do kapalného), vynikne ihned jeden rozdíl, který by mohl v otázce přítomné míti jakýsi vliv. Míním totiž specifickoti váhu. Mycelium, které ze substrátu vrůstá do vzduchu, oleje, paraffinového oleje, bílé vaseliny, v každém případě ociťuje se pojednou v ústředí specificky lehčím. Nutno bylo tudíž zkoumati, zdali za
*) Vegetativní hyfy mohou prorůstati také tenkými vrstvami různých pevných hmot, jak Miyoshi ukázal (Pringsheimovy Jalirbiícher fůr wissensch. Botanik. Sv. 28., ses. 2., p. 269.\ což se děje bud' přímo mechanickými silami (tenký plátek pozlátka) anebo ve spolku s enzymatickými vlivy, tím že na př. mycelia parasitických hub membránu cellulósní na místech styku rozpouštějí resp. změkčují. Doposud nebylo konstatováno ani Miyoshim, ani dřívějšími badateli, že by v pevné membráně reproduktivní orgány jakékoli se tvořily, ale snad jen proto, že vrstvy smí býti jenom tenké. Já sám obdržel jsem negativní resultáty s vrstvami pevného paraffinu a skopového loje ztlouští l ;«;«, kdežto dle Miyoshiho tenká vrstva paraffinu pevného hyfami se proráží (1. c. p. 276). Od pevného substrátu budiž tedy prozatím abstrahováno!
XXXII. ﻿každých okolností přechod z ústředí těžšího do lehčího spůsobuje u hyf podráždění — neb jen o takové vlivy by se tu jednalo — vedoucí ke fruktifikaci. Kdyby tomu tak bylo, musily by nutně hyfy, kterým bychom dali růsti z koncentrovaného do zředěného media výživného (vodnatého), tvořiti orgány reproduktivní. Experimenty v tomto směru, které jsem podniknul s Eurotium repens de By., potvidily však na novo dřívější zku-šenosť: > Uvnitř výživného vodnatého media žádná fruktifikace«. Methoda byla následující: Dva plátky gelátiny s výživným roztokem obsahujícím jednou 15%, po druhé 40% saccharosy, odděleny od sebe lístkem pijavého papíru nasáklého bílou vaselinou. Ačkoli mycelium proniklo ze spodní těžší (hustší) vrstvy papírem do hořejší lehčí (řidčí), předce fruktifikovalo teprve tehdy, až se ocitlo na povrchu jejím (ve vzduchu). Stejně dopadly pokusy, kdy spodní, výtrusy infikovaná vrstva byla řidčí, hořejší hustší. Rozdíl specifické váhy substrátu a druhého media není tudíž příčinou fruktifikace u plísní.
Zbývají tudíž dvě možnosti, o kterých lze diskutovati. Buď sama přítomnost' vody skupenství kapalnéJio zabraňuje hyfám fruktifikovati uvnitř media živného, anebo teprve přítomnost ostatních látek v živném substrátu rozpuštěných resp. jinak jemně rozptýlených (gelatinové resp. agarové součástky v polopevných substrátech dotyčných).
Možnost' druhá byla hned z prvu málo pravděpodobná; nicméně abych bezpečně seznal, jaký vliv mají látky, z nichž se výživný substrát skládá — vyjímaje vodu —, podniknul jsem ještě řadu experimentů, ve kterých jsem hyfám ze substrátu se povznášejícím od počátku dal vnikati do destillované vody. K tomu cíli použil jsem lOprocentní gelátiny beze všech minerálních a organických přísad. Na tomto substrátu roste Peni-cillium glaucum zcela dobře a také hojné konidiofóry na periferii vytváří. Na dno sterilisované epprouvetty dal jsem trochu gelátiny s výtrusy a po ztuhnutí této přičinil sterilisované vody, kterou jsem čas od času obnovoval. Po několika dnech vyrůstala z gelátiny bílá ve vodě vzplývající vlákénka, ale jak mikroskopické ohledání na konci pokusu ukázalo, zůstala úplně sterilní. Další pokusy zařídil jsem jinak, a to z té příčiny, abych jednak mohl průběh pokusu mikroskopem stále kontrolovati, jednak abych mohl užiti místo pouhé gelátiny, na které ostatní houby špatné rostou, živného roztoku s přísadou gelátiny. K tomu cíli ovšem bylo nutno zameziti nějak diffusi rozpustných živných látek do vody. To se stalo následujícím spů-sobem. Na sterilisovaná sklíčka podložní (objektivní) nanesl jsem do prostřed nízkou vrstvu živné gelátiny s výtrusy a povlékl ustydlou vrstvu, tenkou mázdrou obsahující rovné díly bílé vaseliny a paraffinového oleje Preparáty takové buďto nepokryté aneb sklíčkem krycím volně přikryté ponořeny byly do většího množství sterilisované vody na dně sterilních misek krystallisačních. Vrstva směsi paraffinové zabraňovala rozpustným součástkám podkladu, aby nediffundovaly do okolní vody destillované; krom toho byla dosti tenká, tak že hyfy, dříve než mohly fruktifikovati,
XXXII.                                                      2 ﻿10
vnikly do vodnatého okolí. V některých případech vynechal jsem krycí vrstvu paraffin-vaselinovou (Penicillium glaucum.)
Výsledek všech těchto pokusů provedených celkem se šesti plísněmi (Rhizopus nigricans, Aspergillus glaucus, Sterigmatocystis nigra, Penicillium glancům, Botrytis cinerea a Verticillium glaucum) byl takový, jaký jsem očekával. Hyfy, které vnikly do destillované vody, zůstaly i po mnoha dnech úplně sterilní. Zmínky zasluhuje, že byl (vyjma u Penicillium) vzrůst, v destillované vodě celkem chatrný, ba u Rhizopus nigricans nejednou zůstaly hyfy v destillované (také v studničné) vodě docela krátké a tvořily podivné chobotnato-laločnaté výrostky. Destillovaná voda tudíž nepodporuje vegetativní vzrůst rnycelia, ale také nezavdává podnět ku tvoibě rozplozo-vacích ústrojů, jaké ve vzduchu, oleji atd. se tvoří.
Z pokusů těchto vyplývá, že látky v substrátu rozpuštěné anebo jemní rozptýlené nemají samy o sobě zabraňujícího vlivu na tvorbu rosplozovacick ústrojů, z čehož následuje: 1. že znesnadněný přítok výživných a j. látek do vzdušného mycelia není příčinou obligátní fruktirikace hyf ve vzduchu, olejích a p., a dále 2. že přechod hyf do media osmoticky indifferentního, (jakým jest vzduch, olej, paraffinový olej atd.) tedy uniknutí osmotickým (plasmolysujícím) účinkům látek v substrátu obsažených nepůsobí na dotyčné partie mycelia podrážděním vedoucím ku formaci rozplozovacích ústrojů.
Zbývá tudíž poslední možnosť, totiž vliv vody skupenství kapalného, Klebs*) již svého času nastínil, na čem by takový vliv vody spočívati mohl, že totiž hyfy, dokud rostou jenom v substrátu, ze všech stran energicky vodu přijímají, tak že nemůže nastati ono skoncentrování šťáv, jaké vyžadují pochody reproduktivní, kdežto naopak mycelium rostoucí do vzduchu (a totéž platí pro oleje, paraffinový olej atd.) najednou přijímá vodu obtížněji, jenom skrze malý průřez hyfy, což zavdává podnět ku dostatečnému zhuštění šťáv a jest příčinou fruktifikace.
Názor tento Klebs nepřijal, hlavně z té příčiny, že mycelium (od Eurotium repens) pohroužené do koncentrovaných tekutin výživných, které přece také dostatečně přístup vody obmezují, tamtéž nikdy ke fruktifikaci přivedeno býti nemůže. To potvrzují ostatně již výše uvedené pokusy, při nichž jsem dal myceliím od Eurotium repens a jiných hub vrůstati ze zře-děnějšího do koncentrovanějšího substrátu.
Zbývá však ještě jeden možný výklad, dle kterého příčinou fruktifikace ve vzduchu (olejích atd.) jest změna pohybu vody v hyfách co do směru, intensity a rychlosti. Pokud totiž hyfy ve vlhkém substrátu se nalézají, přijímají vodu se všech stran, celým povrchem a voda vstupuje nejkratší cestou (transversálně), kdežto při vzrůstu do vzduchu (oleje atd.) vznikne proud vody od base ku konci hyfy (longitudinálním směrem), intensity a rychlosti odpovídající vzrůstu hyí, při čemž nejvíce proudem jsou dotčeny
*) Die Bedingungen der Fortpflanzung bei einigen Algen und Pilzen 1896 p. 471.
XXXII. ﻿11
basální partie vzdušných hyf. Tento rozdíl v pohybu vody mohl by vskutku spůsobovati podráždění vzdušných hyf vedoucí ku fruktifikaci.
Názor ten lze uvésti dobře v souhlas s faktem, dle kterého trans-spirace v určitých případech má rozhodující vliv na tvorbu rozplozovacích ústrojů. Možno totiž přijmouti za to, že často teprve proud vodní značné intensity vyvolává v hyfách ono podráždění, které zavdává podnět ku fruktifikaci.
Slabší proud vodní u Sporodinia grandis byl by tedy příčinou tvorby zygot, silnější vedl by ku vzniku sporangií. U valné většiny hub dle mých pokusů stačila by však již ona rychlost' proudu, která při úplném potlačení transspirace ve vzdušných hyfách panuje.
V Praze, dne 10. dubna 1899.
o
'*.

xxxn. ﻿*"
