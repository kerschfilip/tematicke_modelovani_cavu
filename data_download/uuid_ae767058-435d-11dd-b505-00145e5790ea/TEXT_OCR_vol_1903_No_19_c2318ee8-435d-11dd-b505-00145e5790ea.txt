"","x"
"1"," ﻿ROČNÍK XII.
TŘÍDA II. -
ČÍSLO 19.
O vlivu mechanických faktorů na vývoj listů.
Napsal
Dr. Bohumil Němec.
ÍPráce z ústavu pro fysiologii rostlin c. k. české university.)
(S l tabulkou a 7 obrazy v textu.)
Předloženo dne 27. února 1903.
Podal jsem ve Věstníku České Akademie (r. 1902) referát o nynějším stavu mechanické theorie o postavení listů, *) kterýž měl býti úvodem k mým zprávám o vlastních studiích otázky postavení listů se týkajících. Přítomné pojednání je prvním ze zpráv těch a vykládám v něm výsledky pokusů o vlivu mechanického tlaku na zakládání se a další vývoj listů u Nepcía macrantka, rostliny s listy skřiženými ^dekussovanými). Konal jsem pokusy také s jinými rostlinami, jmenovitě s vrbami, ale positivní výsledky podaly pouze pokusy se jmenovanou labiatou. Příčiny, proč u vrb moje pokusy zůstaly negativními, spočívají ve zvláštním tvaru vegetačního vrcholu, který je plochý a široký, tak že mechanický tlak se stran působící, míst, na nichž se nové listy zakládají, nezastihuje v té míře, aby jím zakládání se listů mohlo býti modifikováno. Pravděpodobně lze očekávati positivní výsledky pokusů o vlivu mechanických faktorů na tvoření se listů tam, kde vrcholy vegetační jsou vysoké, paraboloidní, jak tomu je u četných rostlin s listy křižmo postavenými.
Jak jsem již ve zmíněném referátu svém uvedl, jde při zakládání se listů o otázku, zda-li o místě základu listu rozhoduje mechanický tlak založených již listů tak, že by se zakládaly nové listy na místech nejmenšího tlaku. Kdyby tento názor původně Schwendenerem pouze pro úžlabní pupeny pronesený, Schumannem a Weissem však vůbec na všecky vrcholy vegetační applikovaný, byl správný, musel by také zevní
*) Němec B., Nynější stav mechanické theorie o postavení listů. Věstník České Akademie, r. 1902.
Rozpravy: Roč.  XII.  Tf.   II.   Č.  19.
XIX. ﻿mechanický tlak v určité intensitě na vegetační vrchol působící, místo základu nových listů určovati. To jest, pokusem, v nčmž bychom užili mechanického tlaku, jenž by v jiném směru působil, než eventuální tlak založených již listů, bylo by pak možno pozměniti postavení listů oproti postavení, jaké jeví rostlina normální. Je-li část mechanické theorie o postavení listů místa základu jich se týkající správná, může za příznivých okolností podobný pokus se zdařiti. Positivní výsledek pokusů takových nedokazuje však správnost theorie té, neboť za normálních okolností mohly by snad jiné faktory než mechanické místo základu listů určovati. Pro pravděpodobnost theorie mechanické však je vysoce důležito stanoviti, že vskutku mechanické faktory mohou místo základu listů určiti anebo aspoň modifikovati. V mých pokusech se ukázalo, že vskutku lze mechanickým zevním tlakem pozměniti způsob zakládání se listů na vrcholu vegetačním. Dosah tohoto výsledku však právě byl vyznačen: Nedokazuje se jím správnost části mechanické theorie o postavení listů, zakládání se listů se týkající, nýbrž pouze se stanoví, že zakládání to může vlivem mechanického tlaku býti modifikováno, a že zmíněná část mechanické theorie může býti správná. To je proto důležito, poněvadž dosavadní pokusy v této otázce nevedly k positivním výsledkům, jak níže bude uvedeno. Podám nejprve zprávu o methodě, které jsem užil a vylíčím svoje nálezy, načež přejdu k diskussi resultatů.
I.
K pokusům užito volně rostoucího exempláře labiaty Nepeta macrantha (v botanické zahradě české university). Pořízeny obdélníkové destičky ze skla tlustého 1,5 mm, široké 1,5—2 cm, dlouhé 3,5 cm a po dvou svázány pevným motouzem rovnoběžně se stranami kratšími, 6 mm daleko od kraje. Později místo konopného motouzu užito mosazného tenkého drátu. Na volných koncích byly pak destičky opatrně od sebe oddáleny a mezi ně vpraven dřevěný klínek. Destičky nechány v této poloze 24 hodin. Některé prasknou za tu dobu. Ty, které nepraskly, zůstaly intaktními po celou dobu dalšího trvání pokusu. Mezi tyto destičky vstrčeny vrcholy lodyžek ze země právě vyrážejících a destičky jehlami upevněny na dřevěných kolíčkách do země vražených, aby jejich tíhou lodyžky nebyly passivně ohnuty. Konečné pupeny vrůstají mezi sužující se destičky, kteréž však záhy jejich vzrůstu aspoň ve dvou směrech kladou odpor. Dva anebo tři dny po vpravení pupenů mezi sklíčka odstraněny klíny mezi sklíčka původně vpravená, takže nyní elastická sklíčka stlačují ještě více pupen.
Takto ponechány pupeny mezi sklíčky po delší dobu (14—30 dní). I šlo o to, stanoviti, že vskutku během té doby na jich vrcholu vytvořily se nové základy listů. Za tím účelem stanoven u pupenů určité délky počet listů a listových základů, jak se na průřezu jeví. Jiným prýtům pod
XIX ﻿pupeny stejné délky uříznut jeden pár listů, čímž byly markovány pupeny as o stejném počtu listů a základů listových jako ony, které na průřezu byly zkoumány. Takto markované pupeny konečné vpraveny pak mezi skleněné destičky a vystaveny tlaku. Pupeny 6 mm dlouhé byly původně tvořeny 6—7 listy anebo základy listů. Pupeny, jež původně stejné byly velikosti, jevily po čtrnáctidenním pobytu mezi skleněnými destičkami 8 až 9 párů listů a podobně i pupeny, jež po 30 dní tlaku sklíček byly vystaveny. Očividně se ve druhé polovině celé doby pokusné žádný nový list nezaložil. Je však jisto, že se v prvních čtrnácti dnech pokusu aspoň dva listy založily. Pupeny mezi sklíčky vzrostly, ač za vzrůstem normálních pupenů značně pozadu zůstávaly. Ostatně jevily celé prýty, jichž konečné pupeny mezi sklíčky se nalézaly, velmi seslabený vzrůst u přirovnání s prýty, jejichž pupeny byly volné.
Pupeny zkoumány na mikrotomových, příčných sériích, což má přemnohé výhody. Formální i topografické poměry lze na dobrých řezech mikrotomových velice precisně stanoviti, mnohem precisněji zajisté, než
na řezech od ruky, kde se jednotlivé listy od sebe rozpadnou, takže jich vzájemnou polohu nelze určiti. Abych však seznal, jak za živa se mají poměry kontaktu v pupenech, zkoumal jsem také živé pupeny na příčných řezech. Ku přípravě sérií fixovány byly pupeny v mojí směsi pikro-octo-sírové kyseliny, při čemž kyseliny sírové přidáváno 0,1 % anebo ještě méně, aby pupeny příliš nezměkly. V tekutině fixační ponechány pupeny 24 hodin, bylo-li přidáno kyseliny sírové méně než 0,1 %, 36 hodin. Pak tvrzeny v lihu
Obr. l.
Příčný řez normálním pupenem konečným (Xepeta macrantha). Obě přímky spojují středy listů určené pomocí rozpůlení svazku cévního v žebru listovém. Řez zastihl souměrnou inserci druhého páru listů.
(50 %, 75 %, 96 %) a buď zbarveny vcelku v parakarminu a zality v paraf-fin, anebo nezbarveny a zality. Tu pak barveny řezy fuchsinem S. Řezy
měly tlouštku průměrně 7 p. Rekonstrukce poměrů na vrcholu vegetačním dají se z takovýchto příčných sérií velmi snadno provésti. Nejdůležitější praeparaty fotografovány, takže z přiložených mikrofotografií objektivní stav věcí možno dobře posouditi.
Nezřídka se vrcholy při zalévání do paraffinu scvrkují. Toto scvrko-vání a spojené s ním deformování vrcholu je při užití mojí směsi fixační velmi nepatrné, což viděti lze z toho, že se v normálních pupenech kontakty listů velmi pěkně zachovávají. Na praeparatech z pupenů mezi sklíčky stlačených není však žádných kontaktů. To však není zaviněno
XIX. ﻿fixací a další praeparací, nýbrž pletivným napjetím, jež mezi sklíčky v pupenu vzniká a po uvolnění pupenů k tomu vede, že se listy poněkud od sebe rozevřou.
II.
Abychom posouditi mohli vliv tlaku na zakládání se a vývoj listů ve stlačených pupenech, musíme především vylíčiti poměry, jaké shledáváme na normálních, volně rostoucích pupenech. Nepeta macrantha má listy dekussované (křižmo postavené). Na podélných medianích řezech vidíme, že vegetační vrchol má tvar as polokulovitý. Jeho průměr ve výši hořeního okraje základu nejmladšího páru listového je asi dvakráte tak veliký jako jeho výška. Průřez vrcholu vegetačního je kruhovitý. Základy nejmladšího páru listů vystupují simultáně jako dva hrbolky přesně souměrné (text. obr. 2.). Inserce nejmladších hrbolků, jež jsem měl příležitost pozorovati, zaujímala asi šestinu obvodu celého vrcholu. Hrbolky téhož páru jeví souměrnost také ku přímce, jež spojuje jejich středy. Jich inserce během dalšího vývoje pozvolna se rozšiřuje, takže lze u nejmladšího páru hrbolků pozorovati inserci zaujímající již x/4 obvodu celého vrcholu. Základy listové sbíhají po ose dolů, takže tato na průřezu pod nejmladším párem listů jeví obrys elliptický. Ellipsa přechází těsně nad inserci druhého páru listů (vlastně listových základů) ve kruh. Inserce listů druhého páru zaujímá as %2 obvodu osního, takže na plochy osní mezi postranními okraji inserce základů listových připadá méně než-li polovina obvodu osního (dvakráte 1/32}- Tato plocha mezi insercemi listů není oblá, nýbrž skoro rovná. Pod druhým párem listů jeví se průřez osy opět ellipsovitým, kterážto ellipsa přechází však pozvolna ve kruh ; těsně nad inserci třetího páru listového jeví průřez osní tvar kruhový. V úžlabí listů tohoto třetího páru shledáváme již úžlabní pupeny, kteréž nejprve se jeví ve způsobe emergence osy v mediáně listu ležící nad inserci jeho. Buňky hrbolkovitou emergenci tvořící jsou naplněny hojnou plasmou. Pupen zakládá se tedy na ose, jak to Famintzin pro některé rostliny stanovil. Teprve později vynikne z osní této emergence volný vrchol úžlabního pupenu a vytvoří dva transversálně postavené první listy. Inserce jednoho listu třetího páru zaujímá asi dvě šestiny obvodu osního. Plochy osní mezi inserci jsou rovné, ale blízko pod inserci třetího páru listového jeví se na nich kon-kavní vydutina, v níž spočívá pupen úžlabní. Čtvrtý pár listový vytvořuje na své basi nízkou, kolkolem uzavřenou pochvu, která vzniká zdvihnutím se nízkého valu z osy na volných, inserci nepokrytých její plochách ve výši inserce obou listů, kterouž však bychom mohli vykládati také jako rozšíření inserce obou listů na celý obvod osní, ačkoli val onen vytváří se najednou v celé svojí délce. Pod následujícím, pátým párem listů nabývá osa na průřezu tvaru čtyřhranného, povrch její však na místě, kde se
XIX. ﻿s ním stýká pupen úžlabní, jeví konkavní vydutinu. Všude lze obraz, jaký skytá příčný průřez vrcholem, rozděliti přímkou spojující středy listů téhož páru ve dvě souměrné poloviny.
Dva a dva nejbližší páry listů svírají spolu přibližně úhel 90°. Ve skutečnosti shledáme úhly od 90° odchylné (text. obr. l.j. tak ku př. 83°, 86°, 89° (a ovšem úhly suplementární).
Při této příležitosti třeba se zmíniti ještě o otázce okornaťování os u Ncpety basemi listů, jak je Hofmeister, Goebel a jiní autoři u různých rostlin cévnatých shledali. Vegetační vrchol jeví průřez kruhovitý,
Obr. 2.
Řez normálním   pupenem   konečným   (Xepcta  macranlha}.   Řez   zastihl  nejmladší  pár listů, jehož obrysy silnou čárou naznačeny.
na něm objevují se základy listů, jejichž inserce zaujímá V4, 9/32, 2/G obvodu osního. Teprve pátý pár listů zaujímá svou insercí (počítáme-li k této i nízký pochvovitý val) celý obvod osní. Plocha, která u prvních čtyř párů listů mezi insercemi se nalézá, má svou vlastní kůru primární, neboť tato plocha nevzniká prodlužováním se base listů, aniž tloustne ve spojení s nějakou stopou listovou, nýbrž vyvíjí se a roste do délky i tlouštky zcela samostatně. Kdyby bylo pravda, že okornaťují také zde base listů osu, mohli bychom tyto partie osní, ležící mezi insercemi listů, nazvati nahými. Avšak partie ty mají svou samostatně vyvinutou primární kůru (již inter-nodium pod třetím listem rná ve způsobu prokambialního pletiva založený kruh svazků cévních), která nic není slaběji vyvinuta než-li kůra v partiích kde sbíhá list po ose, kteréž tedy jsou okornaťovány basemi listů. Mohlo by se snad namítnouti, že base listů sbíhají po orthostichu až k listu nejblíže spodnímu. To se však nedá dokázati v našem případu, neboť již těsně nad insercí nejblíže nižšího páru listů u nejmladších dvou internodií jeví osa průměr kruhovitý. Mnohem přirozenější je výklad, že v tomto případu se okornaťování celého povrchu osního basemi listů nedá dokázati ontogeneticky. Čelakovský ve své práci okornaťování lodyhy se týkající1,) přiznává, že se okornaťování nemusí všude jeviti a uvádí Vóclitin gem studované některé Cacty, u nichž je zcela zřejmo, že část povrchu osního okornaťuje se a tloustne bez genetického vztahu k basím listovým. Podobný případ máme také u Ncpety. Zjev ten však proti nauce o článcích prýtových nikterak nesvědčí.
*) Čelakovský   L.  J.,   Die   Berindung   děs   Stengels   durch   die   Blattbasen. Flora, 1902. ﻿III.
Pupeny, které se nalézaly po čtrnácte dní mezi sklíčky, jeví na příčných řezech mnohem menší, resp. větší úhel, jejž svírají spolu nejbližší dva páry listů, než-li 90°. Hodnoty úhlů těch pohybují se mezi 60 a 70° a k nim příslušnými úhly suplementárními. Pokud se týkají čepelí a řapíků listových, možno snadno změnu úhlů, jež svírají nejbližší páry listové, vysvětliti posunutím volných částí listových přímým vlivem mechanického tlaku. Neboť na průřezu normálním pupenem stanovíme, že obrys celého pupenu je as kosočtverečný anebo čtvercový (text. obr. 1.). Vždy pak postavily se pupeny mezi sklíčky tak, že plocha sklíček byla rovnoběžná s jednou stranou tohoto kosočtverce anebo čtverce. Tlakem posunuty byly vzájemně listy tak, že na průřezu jich obrys spíše tvořil obdélník. Nejbližší páry listů přiblížily se k sobě ve směru tangentiálním. Tlak způsobuje také deformaci osy samotné a insercí listů. Osa, jejíž průřez jevil původně tvar čtverce, stane se kosočtvercem a úhly, jež páry listů původně spolu svíraly, přiměřeně se tím změní. To vše je čistě mechanické. Důležitější je otázka, zda-li se na vrcholu tvoření se nových listů pozmění během pokusu v tornže smyslu, jako tlakem byla způsobena určitá změna ve vzájemné poloze listů založených již v okamžiku, kdy pupen dán mezi sklíčka. Ze na vrcholu vegetačním tlak přímo deformaci nezpůsobil, lze souditi z okolnosti, že je průřez vrcholu nad nejmladším párem listů kruhovitý. Ale základy prvního páru listového jeví zřetelnou nesouměrnost ve smyslu deformace starších částí pupenu. Hrbolek, který je počátkem listu, je jakoby poněkud ve směru tlaku posunut. A poněvadž jeden lístek je posunut ve směru opačném než druhý, svírají tyto nejmladší lístky s přímkou spojující mediánu lístků nejblíže nižšího (druhého) páru listů úhel menší než 90°. Pod základy nejmladšího páru listů přechází průřez osy v ellipsu skoro pravidelnou. Základy listů páru druhého rozšiřují již svoji inserci, ale nesouměrně, na jedné straně rychleji než na druhé. A sice rozšiřuje se inserce listu rychleji na straně od skleněné destičky, od níž tlak vychází, vzdálenější, než na straně destičce bližší. Pod druhým párem listů přechází osa opět v ellipsu. Základy listů páru třetího jsou vyvinuty a inserovány souměrně. V úžlabí listů tohoto páru založeny jsou již úžlabní pupeny ve způsobe hrbolků na ose samotné, jak tomu je také v pupenech normálních.
Jelikož se podobné odchylky od postavení listů v normálních pupenech pouze v pupenech vyskytují, které vystaveny byly tlaku mezi sklíčky, nelze míti za to jinak, nežli že právě tímto tlakem byly způsobeny. Pro nejmladší dva páry listů třeba přijímati, že tlakem způsob jich zakládání a dalšího vzrůstu byl modifikován. Tento tlak mohl však působiti na vrchol pouze prostřednictvím starších, založených již listů, neboť sklíčka se vrcholu samého přímo nedotýkají. Dříve však, nežli přejdeme k podrobnější dis-
XIX. ﻿kussi,   vylíčíme   výsledky   pokusů,   v nichž   pupeny   setrvaly   mezi   sklíčky třicet dní.
IV.
U pupenů, které ponechány byly třicet dní mezi sklíčky, nesouměrnost základů listových nejmladšího a druhého páru byla ještě nápadnější, než u pupenů právě popsaných, které čtrnáct dní ponechány byly mezi sklíčky. Mikrofotografie na přiložené tabulce (obr. l — 8.) znázorňují objektivně tuto nesouměrnost. Průřez vegetačního vrcholu tam, kde se vrchol nestýká s listy, je kruhového tvaru. Kde se stýká s listy druhého páru, je povrch vrcholu na styčných plochách sploštěn. Oba listy nejmladšího páru jsou asymetrické, as tak, jako kdyby každému na jedné straně bylo ve vývoji zabráněno. Je to strana, na kterou tlačí okraj listu třetího páru, po případě kde okraj ten tlačí na povrch vrcholu.
Druhý pár listů tvořen jest tolikéž nesouměrnými listy. Nesouměrnost podmíněna je nesouměrným šířením se inserce listu na obou jeho stranách lateralních. Jedna strana rozšiřuje se rychleji než-li druhá. Rozšiřování inserce spočívá však vlastně ve značném tloustnutí osy, jež se ve směru
B
Obr. 3.
Příčný řez vrcholem (Nepeta macrantha), který 30 dní rostl mezi dvěma sklíčky. Obě čáry značí divergenci středů listových obou nejmladších párů. V ostatních listech naznačeny středy malými křížky.
tangentialním od inserce prvního základu listu rozšiřuje (i základ listu spočívá ve ztloustnutí osy na místě určitého rozsahu). Na všech vrcholech, jež byly ponechány třicet dní mezi sklíčky, bylo možno stanoviti, že rozšiřování inserce ve způsobe rychlejšího tloustnutí osy děje se rychleji na té straně listu, kde se tloustnutí může díti kolmo na směr tlaku, že však se nedostávaje tam, kde by se muselo díti proti směru tlaku. Také zde nepůsobí sklíčka přímo na osu, nýbrž prostřednictvím starších listů.
Jelikož lze dokázati, že druhý pár listů na celém zevním povrchu svém ve styku se nalézá s listy staršími a poněvadž celý pupen roste v prostoru omezeném jednak oběma sklíčky, jednak na stranách, kde
XIX. ﻿sklíček není, čepelemi starších listů, lze míti za to, že na celém povrchu svém osa ve výši inserce druhého páru listů, jakož i sama tato inserce vystaveny jsou určitému tlaku. Tlak ten však není na všech místech stejný; a inserce listů rozšiřuje se právě na místech relativně nejmenšího tlaku, právě tak, jako se hrbolky, jež představují základy prvního páru listů, zdvihají tolikéž na místech nejmenšího tlaku. Rozdíly ve tlaku mohou tedy určovati, na které straně listu jeho inserce se rychleji rozšiřuje.
Ještě na třetím páru listů lze nesouměrnost rozšiřování se inserce listové stanoviti, ač je tu nesouměrnost ta mnohem méně nápadná, než u páru druhého. U čtvrtého páru listů nelze jí již pozorovati.
Než-li přejdu k podrobnějšímu popisu jednotlivých případů, upozorním na okolnost, že na praeparatech mezi jednotlivými listy a osou na volných jich plochách všude lze stanoviti prostory, t. j. plochy listů a osy navzájem se na praeparatech nedotýkají, leč na místech inserce. Není však pochyby, že in vivo listy pupenů mezi sklíčky rostoucích těsně k sobě přiléhaly, jakž vzájemné úplně konformní deformace listů tomu nasvědčují
(text. obr. 4.). Ale pupeny byly před fixací vyproštěny ze sklíčka a tu lze dobře pozorovati slabé rozestoupení se listů od sebe. Rozestoupení to možno ještě lépe pozorovati, vloží-me-li pupeny na nějakou dobu do vody. Zjev ten lze vysvětliti tak, že vlivem odporu, jejž vzrůstu kladou
sklíčka,   vybavují se   v pupenu  ple-Obr. 4.
T          i- ..° A   u-u      -         !•«*      -         tivna nap eti proti odporu nařízena.
Inserce listu druhého páru s listy páru                     rj
čtvrtého z příčného  řezu vrcholem, který     Jakmile  sklíčka  odstraníme,   způsobí pobyl 30 dní mezi dvěma sklíčky.         napjetí to   rozestoupení   se   listů od
sebe. Mezery mezi listy   na praeparatech  pozorované nejsou tedy artefakty scvrknutím povstalé.
Podobně jako na vrcholech, jež čtrnácte dní vystaveny byly vlivu tlaku sklíček, také v pupenech 30 dní mezi sklíčky ponechaných mechanicky jsou listy z normální polohy vysunuty, takže nejbližší páry listové svírají spolu úhel menší než 90°, po případě úhel suplementární.1) Obyčejně však nejmladší dva páry listů svírají spolu jiný úhel, než starší páry. Tak v jednom případu obnášel úhel mezi
jindy mezi
3. a 4. párem   83°,
*- i-  A
55° 30', 61°
67°
mezi 1. a 2. párem 69°, 51°, 54°, 53° atd.
') K vůli stručnosti budu  v dalším  výkladu   udávati vždy jen   úhly   menší než 90°, úhlů suplementárních uváděti nebudu.
XIX. ﻿Starší páry listů svírají spolu větší úhly než mladší. Z toho možno souditi, že na listy, jež se během pokusu zakládaly, měl tlak větší vliv, než na založené již listy, jež tlakem čistě mechanicky byly posunuty. Nejmladší dva páry listů se však pod vlivem tlaku zakládaly a dále rostly a již z toho důvodu, že svírají spolu jiný úhel, než páry starší, lze souditi, že vliv tlaku nejevil se tu prostou deformací jich, nýbrž že určoval způsob zakládání se a vzrůstu. Bylo by ovšem možno souditi, že mladší listy anebo základy listové jsou plastičtější, než starší, ale ta plasticita není prostě passivní, nýbrž jeví se v plasticitě vzrůstu.
Obrazy 1.—3., 6. ukazují, že se základy nejmladších listů nevytvořují úplné, nýbrž že místa povrchu vegetačního vrcholu, která za normálních okolností by se vyklenula, u vrcholů, jež mezi sklíčky rostou, se nevykle-nují, tlačí-li na místa ta silně starší list. Tak strany listů třetího páru v text. obr. 3. hvězdičkou označené tlačí na vrchol mnohem silněji, než strany druhé a na místech tohoto silnějšího tlaku se vrchol nevyklenuje, ač by tak mělo býti, kdyby listy měly svírati s druhým párem listů úhel přibližně asi 90°. Tlak mechanický se strany starších listů může tudíž zabrániti vyklenutí se vrcholu vegetačního. Podobně může zabrániti silný tlak šíření se inserce listu, kteréž se děje v podstatě tloustnutím vrcholu vegetačního na určitých místech. V pupenech, z nichž vzaty obrazy 4., 5., 7., 8., tlačily strany listů třetího páru, v textovém obr. 4. hvězdičkami opatřené, na vrchol a základy listů páru druhého mnohem silněji, než strany druhé. Na oněch stranách se také inserce listů páru druhého šíří rychleji a tloustnutí osy je zde větší, než na straně druhé. Tedy také šíření se inserce listové, jež znamená vlastně zaujímání vývojového pole listů, vliv tlaku mechanického může na straně většímu tlaku vystavené zabrániti anebo je zameziti.
Jedná se tu o vlivy rozdílů ve velikosti mechanického tlaku. Z kon-formnosti vzájemné deformace listů a osy lze pro některé případy bezpečně míti za to, že na obě strany inserce listů páru druhého působí nějaký tlak (textový obr. 4.); ale tlak ten zcela bezpečně je větší na straně, jež tlačí na vrchol anebo basi listu ve směru tlaku od sklíčka vycházejícího. A na tomto miste relativně největšího tlaku je zakládání se listu anebo šíření se inserce listové zabráněno.
V případech, které jsem měl při dosavadním líčení na zřeteli, byla sklíčka orientována tak, že na příčném průřezu pupenem byl by průřez jich býval rovnoběžným (text. obr. 3.). V jednom případu rostl pupen mezi sklíčky šikmo, takže na příčném řezu pupenem byl by býval průřez sklíček různoběžným (text. obr. 5.). Inserce nejmladšího páru listů jevila se býti na straně x, na kterou zajisté působil menší tlak se strany listu nejblíže staršího páru, než na straněj', mnohem rozšířenější než na straně y. Listy nejmladšího páru byly jaksi na stranu x posunuty, správněji řečeno, na straně y bylo vývoji jich částečně zabráněno.
XIX. ﻿10
V pupenech normálních svírají spolu obě poloviny čepele starších listů úhel as 90° (text. obr. 1.) a jsou rovné. Čepel je tedy žlábkovitě prohnuta, kýl tvoří střední nerv. U pupenů, rostoucích mezi sklíčky, polovina čepele, která roste rovnoběžně se sklíčky, zůstává rovnou, druhá však, která rostouc proti sklíčkům nemá dostatečně místa, řasnatě se skládá
Obr. 5.
Příčný řez pupenem Nepety, kterýž 30 dní rostl šikmo mezi dvěma sklíčky. Zastiženy
základy listů druhého páru.
(text. obr. 3.). To odpovídá zjevům, jaké pozoroval Arnoldi1) na pupenech do sádry zalitých, jichž listy tolikéž následkem nedostatku místa braly na se abnormní zohýbání. U Nepety zprohýbá se čepel listová řasnatě docela pravidelně tak, že kýly tvořeny jsou svazky cévními. U Diervilla scssilifolia, se kterou tolikéž byly konány pokusy, stáčely se vlivem nedostatku místa mezi sklíčky okraje čepele spirálně.
V.
Pokusy o vlivu tlaku na vrcholy u Nepeta macrantha ukázaly, že vlivem tlaku lze na určitých místech zabrániti vrcholu v účasti na tvoření primordia (prvního základu) listového a dále že lze tlakem zabrániti šíření se inserce listové na určitých místech. Při tom nedotýkala se plochy vrcholu sklíčka, jež tlak působila, přímo, nýbrž přímo na vrchol tlačily základy starších listů. To je důležito vytknouti, ježto by mohlo býti, že tlak starších listů anebo jich základů vůbec by nemohl býti tak velký, aby zabránil vyklenutí se primordia listového. Neboť turgor nejmladších částí rostlinných je mnohem větší, než turgor částí starších, i mohla by primordia listová vtlačiti se do listů starších, jak tomu vskutku v některých případech tak je, t. j. přemohla by svým vyšším turgorem odpor,
*) Arnoldi,  W..   Ueber die   Ursachen   der   Knospenlage   der Blátter.   Flora, Bd. 87,  1900.
XIX. ﻿11
jejž jim kladou listy starší, založila by se normálním způsobem a normálně symmetricky by šířila svoji inserci. Je možno, že vskutku v některých případech primordia zakládají se bez ohledu na tlak, jímž na ně působí starší listy. Tak u Diervilla scssilifolia, na níž jsem tolikéž konal pokusy. Vrcholy bujně rostoucích výstřelků této rostliny vloženy mezi dvě sklíčka. Po šesti dnech vyproštěny, fixovány a řezány. Ačkoli se v nejmladším páru listů jevily četné figury dělící a jakkoli na starších listech i na ose (text. obr. 6. a 7.) jevila se zřejmá deformace vlivem tlaku způsobená, jevily nejmladší dva listy tvar zcela souměrný (text. obr. 6.). Nebyly nic deformovány a ze tvaru listů třetího páru bylo možno souditi, že aktivním vzrůstem nejmladší listy se do nich vtlačily.
Jelikož během pokusu u Nepety na vrcholu dva až tři páry listů se založily, není možno míti za to, že by nesouměrnost dvou nejmladších párů hned při počátku pokusu passivní deformací byla vznikla. Nesou-
Obr. 7.
Příčné řezy   vrcholem   rostliny Diervilla  sessilifolia,  kterýž   6   dní  rostl   mezi  dvěma sklíčky.   Obr. 6. se základy nejmladšího párů  listu (černě   naznačeny),   obr. 7. s průřezem listů páru pátého a inserci listů páru čtvrtého.
měrnost byla způsobena aktivním vzrůstem jich, jehož směr byl částečně určen vlivem mechanických faktorů. Dalším dakazem, že nesouměrnost nejmladších dvou párů listů zevní způsobena hned na počátku passivně tlakem sklíček, je okolnost, že zevní plochy vrcholu konečného pupenu, na němž listy ty se zakládají, svírají původně úhel větší, než obě sklíčka. Uhel ten, jejž na podélných řezech pupenem vedených snadno lze stanoviti spojením volných ploch vegetačního vrcholu, obnáší as 38—42°, úhel, jejž svírají plochy listů zevního páru, obnáší 13—15°, kdežto obě sklíčka svírala v pokusu as 6—7°. Na vegetační vrchol mohl tedy působiti tlak teprve po určité době, ve které rozdíly úhlů těch vzrůstem listů byly vyrovnány. Konečně možno ještě další důkaz uvésti, že nesouměrnost základů listových a šíření se jejich inserce není prostou mechanickou deformací. Svírajíť spolu první dva páry listů úhly, které se značně liší od úhlů, jež svírají spolu páry třetí a čtvrtý. V obou případech liší se sice úhly ty od normální divergence přibližně 90° obnášející, ale rozdíl ten
XIX. ﻿12
způsoben u starších základů listových passivně mechanickým tlakem podmíněnou deformací. Deformaci té ovšem pupen klade určitý odpor, takže hodnota divergence párů listových neklesne pod určitý stupeň Kdyby se při nejmladších dvou párech listů jednalo o tutéž deformaci passivrií, nemohly by rozdíly mezi divergencí těchto párů a mezi divergencí párů starších listů býti tak veliké, jak jsme je vskutku shledali. Vliv prostorových poměrů a mechanického tlaku je na zakládající se listy anebo takové, které svoji inserci rozšiřují, mnohem větší než na listy starší. Tlakem a nedostatkem místa je tu modifikován vzrůst do takové míry, že poměry vzrůstu nejmladších základů listových nekladou zřejmého odporu vlivům těm.
Připomenouti ovšem třeba, že vrchol vytvořil v pokusech za dobu, kdy se nalézal mezi sklíčky, poměrně velmi málo listů, totiž ve 14 dnech dva páry, ve 30 dnech tolikéž dva, nejvýše tři páry listů. Rostliny, jichž vrchol stlačen byl mezi sklíčky, rostly značně pozvolněji, než rostliny normální. Příčiny toho jsou několikeré. Pupenu samému sklíčka zabraňovala v normálním vzrůstu, internodia snad korrelativně svůj vzrůst snížila. Jelikož listy konečného pupenu nemohly se normálně vyvinouti, byla rostlina vlastně opatřena nepatrným množstvím orgánů assimilačních (lupenů), i byla nedostatečně vyživována. Ve vrcholu samém bylo zabráněno tvoření se dalších listů nedostatkem místa, tlakem, kterému vrchol po určité době se všech stran byl vystaven. Tlak starších listů na vrchol působil tedy as jako zalití do sádry. To je resultát velmi zajímavý. Pfeffer1) ukázal, že energie, kterou proti mechanickému odporu mohou rostoucí části rostlinné vyvinouti, je neobyčejně vysoká, působit vrcholy kořenové až tlakem 18 atmosfér proti sádrovému obalu; zde stačí již tlak starších listů mezi sklíčky směstnaných, aby další vzrůst vrcholu zastavil. Pfeffer, který sám nějaké pokusy o vlivu tlaku na vývoj listů konal, uvádí prostě,2) že také základy listové přemoci dovedou při svém vzniku značný odpor. Je možno, že v našem případu stoupl mezi sklíčky turgor buněk vrcholových i v listech a tím že tlak listů na vrchol nabyl takové výše, že mohl zabrániti zprvu normální vývoj listů, později pak zastaviti zakládání se listů vůbec.
Podobné pokusy, jaké jsme vylíčili, zamýšlel snad Schumann3) konati. R. 1890 uvedl, že se jeho pokusy nalézají v přípravném stadiu. Od té doby ničeho o pokusech těch nepublikoval. S negativním výsledkem provedl některé pokusy o vlivu tlaku na zakládání se listů Win klér.1)
') Pfeffer W., Druck- unci Arbeitsleistung durch wachsende PHanzen. Abh. d. kón. sáchs. Akad. Leipzig, 1893
*) Pfeffer W., Pllanzenphysiologie, Bd. II., 1. H.,  1901, pag.   173.
') Schumann K., Neue Untersuchungen iiber den Blúthenanschluss, Leipzig 1890, p. 501.
4) Winkler H.,   Untersuchungen   zuř   Theorie  der   Blattstellungen.   Jahrb. fůr
wiss. Bot. Bd   36. p. 54.
*
XIX. ﻿13
Dělohy klíčících semen slunečnice vložil mezi klíštky, jejichž šrouby stále více utahoval. Jakkoli na konci pokusu listy i vrchol jevily značnou deformaci, nebylo ani stopy po vlivu tlaku na změnu místa nejmladšího páru listového. Tyto listy založí se ve směru největšího tlaku a sice založí se teprve během pokusu. Pokusy, jež provedl na jiných rostlinách, o čemž však bližších zpráv dosud nepodává, měly podobně negativní výsledek. Naše pokusy jsou tedy v tom ohledu pozoruhodný, že se jimi poprvé dokazuje vliv tlaku na místo základu listů a šíření se jejich inserce. Bohužel zastaví se tvoření dalších listů tak záhy, že není možno říci, zda-li snad by bylo tlakem možno příměti Nepetu ku vytvořování listů ve dvou řadách. Na všech vrcholech totiž zachováno bylo nade všecku pochybnost postavení listů ve čtyřech řadách, ač dvě a dvě řady vlivem tlaku k sobě se značně přiblížily. Příčinu toho, že i mezi dvěma sklíčky listy ve čtyřech řadách stojí, sluší asi hledati v prostorových poměrech daných listy staršími.
Je otázka, pokud může mechanická theorie o postavení listů užiti ve svůj prospěch výsledků našich pokusů. Již Winkler (1. c.) připomenul, že je obtížno tlak takovým způsobem zaříditi, aby působil na místa vrcholu, na nichž se listy právě zakládají. Bylo by tedy možno, negativní výsledky, jaké jsme ku př. pro vrby a Diervillu stanovili, vyložiti částečně tak, že tlak nezastihl právě ona místa, na nichž se zakládají nové listy, že nebyl dostatečně velký anebo že byl příliš velký. U Diervilly pozoroval jsem však v listech druhého páru vrstvu buněk pod pokožkou se nalézajících odumřelou a stlačenou (v pupenech, jež šest dní byly vystaveny vlivu tlaku), aniž se tím vývoj listů nejmladšího páru, soudě podle četných dělících figur v nich fixovaných, zastavuje. Snad tedy v tomto případě tlak nemá takového vlivu na vývoj listů jako u Nepety, neboť není pochyby, že tlak skrze starší listy šířil se k listům mladším a na povrch vrcholu samého.
Mechanická theorie učí, že základy mladých listů vyklenou se na místě relativně nejmenšího tlaku. Naše pokusy ukazují, že vrcholu je zabráněno na místech relativně největšího tlaku účastniti se na vytvoření primordia listového. Theorie ta učí dále, že základy listů tlakem mohou býti »posunuty* a sice ve směru tlaku. Schwendener1) v nejnovější svojí práci vykládá, že se vlastně jedná jenom o posunutí středu listu a sice tak, že v list vchází na různých jeho stranách různě velká plocha vrcholového povrchu, jinak řečeno, list se nestejnoměrně rozšiřuje. Naše pokusy ukazují, že inserce listová šíří se podle tlaku nestejnoměrně: na straně, na kterou působí větší tlak, inserce se nešíří, t. j. ose je zabráněno účastniti se na vytvoření base listové.
To, co mechanická theorie tvrdí, je tedy do určité míry možno Ale nesmíme zapomenouti, že v našich pokusech působil na vrcholy značný
') Schwendener S., Ber. d. deutsch. bot. Ges. 1902. pag. 263.
XIX. ﻿14
tlak z vnějška zavedený, kdežto vůbec nevíme, zda-li za normálních podmínek na vrchol a nejmladší základy listů starší listy nějaký tlak způsobují. Myslím, že Winkler ve své práci (1. c.) ukázal, že takový tlak za normálních okolností není dokázán a že z pouhého kontaktu základů listo vých na jeho existenci není možno souditi. Naše výsledky platí pouze pro podmínky v našich pokusech dané a je na základě jich pouze ten závěr dovolen, že působí-li za normálních okolností na vrchol takový tlak, jako v našich pokusech, může zakládání se listů a šíření se jich inserce býti na tlaku tom závislé. Pro mechanickou theorii však již to je významno, že naše pokusy dokazují, ž'e tlakem vskutku může býti zakládání se listů modifikováno. Toho důkazu vůbec dosud nebylo, ba pokusy v tom ohledu provedené svědčily proti možnosti takové modifikace.
Zakládání se listů a šíření se jejich inserce není působeno pouhým zvětšováním se buněk, nýbrž provázeno je také dělením buněčným. Na místech, jimž zabráněno bylo účastniti se na vytváření primordia listového anebo na šíření se inserce základu listového, pozorovati možno nejvýše buňky poněkud hustší plasmou opatřené, nikoli však buňky nápadně malé, jimž by bylo bývalo zabráněno ve vzrůstu, nikoli však v dělení. Nevznikají zde tedy buňky nepatrných rozměrů opětovným dělením, nýbrž spolu se vzrůstem zabráněno je buňkám i v dělení. Proti směru tlaku se buňky tedy nedělí, t. j. nevznikají přehrádky kolmé na směr tlaku. Dělí se jen ty buňky, jež mohou růsti ve směru kolmém na směr pře-hrádek a na které tlak působí rovnoběžně se směrem přehrádek těchto V tomto směru by se však i za normálních okolností přehrádky buněčné vytvořovaly. Naše pokusy dokazují, že je zabráněno dělením buněčným, jež by se musela díti proti směru tlaku. Tím může býti konečně specifikován vliv tlaku na zakládání se a vývoj listů. Pravděpodobně dělí se buňky jen v tom směru, v němž jim je možno růsti, t. j. dělící figury stojí kolmo na směr tlaku a rovnoběžně se směrem vzrůstu. Tam, kde dostatečně velký tlak zabraňuje vzrůst v určitém směru, nedělí se také buňky v tomto směru, t. j. netvoří přehrádky kolmé na směr tlaku. V našich pokusech tedy tlak určoval směr vzrůstu buněk, čímž podmíněno bylo i dělení buněk těch.
Jak Winkler ukázal, musí mechanická theorie předpokládati, že celý obvod vrcholu v určité jeho výši je schopen dáti původ základům listů. Naproti tomu bylo však namítnuto, že bez mechanických příčin u některých rostlin na určitých místech povrchu vrcholového nikdy listy se netvoří (ku př. u některých Cactů). Dále že základy listové určité svoje vývojové pole nepřekročují. Náš pokus s vrcholem, který šikmo rostl mezi sklíčky, ukazuje však, že mechanickými faktory může býti list přiveden k tomu, aby jeho basis přestoupila svoje vývojové pole. Mezi insercemi listů páru druhého zůstává za normálních okolností as 732 obvodu osy volné plochy, insercí nezaujaté. Tato mezera mezi insercemi listů je však
XIX. ﻿15
zde mnohem menší (text. obr. 5. x) než */<. obvodu osního, kteroužto mezeru mezi insercemi jeví listy páru třetího. Zde tedy překročily oba listy svoje vývojové pole, tlakem přinuceny byvše abnormně ve stranu x se šířiti.
^^
Česká akad     ic vřd a uničili.
Výklad tatomlkiy.
(Praeparaty fotografovány Leitzovým apparatem mikrofotografickým pomocí Reichertova
mikroskopu, Obj. 4., Okul. 1.)
Obr. 1.—8. Příčné průřezy konečnými pupeny Nepeta macrautha. jež byly 30 dní ponechány mezi dvěma sužujícími se sklíčky.
Obr. 1.—5. Řezy z téhož pupenu. Řezy byly buď poněkud šikmo vedeny, anebo listy téhož páru nestály stejně vysoko. 1. —3. vrchol s listy nejmladšího páru, 4., 5. inserce listů páru druhého.
Obr. 6. Příčný řez jiným vrcholem s primordiemi nejmladšího páru listů.
Obr. 7. a 8. Příčný řez dvěma vrcholy s insercí druhého páru listů.
XIX. ﻿* ﻿B. Němec:   Vliv mechati. faktorů na vývoj listů.
K. Hellmann.
Koxpravy II. třídy roč. XII. číslo li). ﻿*"
