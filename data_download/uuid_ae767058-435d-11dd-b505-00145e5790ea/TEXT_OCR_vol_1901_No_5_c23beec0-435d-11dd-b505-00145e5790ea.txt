"","x"
"1"," ﻿ROČNÍK X.
TŘÍDA  II.
ČÍSLO 5.
O chování se oběhu krevního po podvázání aorty.
Podává Docent Dr. Alois Velich.
(7, c. k. ústavu pro všeobecnou a pokusnou patliologii  dvoru, rady prof.  dra.  A. Spiny.)
(Podporou České Akademie pro vědy, slovesnost a umění.) (Předloženo dne 16. listopadu 1900.)
Pokusy, jimiž studovány byly vlivy jedů na centrální soustavu nervovou (specielně mozek, prodlouženou míchu a hoření partie míchy spinální) za současného vyloučení účinku na obvodové apparáty, konány byly dosud tak, že podvázána byla srdečnice hrudní neb břišní a po té byl jed zkoumaný vstřiknut do žíly krční směrem k srdci neb přímo do krkavice směrem k mozku.
Soudilo se, že tímto spůsobem přijde jed pouze do cév hoření partie těla pokusného zvířete.
Účinky, jež pak na dolení části se dostavovaly, přičteny byly na účet podráždění ústřední soustavy nervové jedem dotyčným, jenž krví k soustavě té zanesen byl.
Abych jen příklad uvedl, zmiňuji se zde o práci Base hově aOse-rově,1) kteří podvazovali u psů aortu hrudní nad bránicí a vstřikovali jim nikotin do krkavice a shledali křečovité pohyby střev, jež přičítali vlivu jedu toho na centrální systém nervový.
V nejnovější době Pal2) podvazoval rovněž psům srdečnici v hrudníku, injikoval do žíly krční morphin a pozoroval chování se střev, chtěje tímto spůsobem studovati účinek látky té na centrum splanchniků. Pokusy tyto však nevedly k jasným resultátům, jak sám autor doznává.
Podobné experimenty jako Pal, konal již před ním Gaglio.-)
Též L uchsin ger4) podvazoval za účelem vyloučení působnosti obvodových ústrojů aortu břišní u koček, jimž vstřikoval do žíly krční pilo-karpin. Vystoupení potu pak na tlapkách zadních noh pokusného zvířete
Rozpravy:  Roč.  X.  Tř. II.  C. 5.
V. ﻿odvozoval od centrálního účinku látky té, ježto se domníval, že při podvázané srdečnici žádný pilokarpin ku periferickým apparátům sckretorickým vniknouti nemohl.
Že však tento výklad Luchsingrův o centrálním působení pilokarpinu jest nesprávným, tomu nasvědčovaly pozdější experimenty Robiliár do vy,1) jež ukázaly, že u kočky, jejíž zadní tlapka tak byla odříznuta, že s tělem ostatním pouze prostřednictvím nervus tibialis souvisela, po injekci pilokarpinu tlapka se nepotila. ač po zastavení dýchání u téhož zvířete (tedy po skutečném centrálním podráždění nedostatkem kyslíku) potem se pokrývala.
Dle výsledků pokusů Robillardových bylo by oprávněno mínění, že při experimentech Luč h singer o vých, ač aorta břišní podvázána byla, snad přece něco pilokarpinu z hoření partie těla do dolení části vniklo a zde účinkem na periferii pocení vyvolalo. Z tohoto závěru plynulo by tedy, že uzavření aorty břišní nezabraňuje vnikání krve do partie těla pod ligaturou.
A skutečně nalézáme v literatuře poznámku, jež mínění toto podporuje.
Jest to v práci Mallově 5) »o vlivu systému véna portae na rozdělení krve«, v níž zmiňuje se autor o pozorování svém, dle něhož po podvázání srdečnice bezprostředně nad bránicí (tedy tak, jakoby podvázána byla aorta břišní) teče z otevřené tepny stehenné vždy ještě krev.
V publikaci zmíněné čteme totiž tyto věty:
>Die Aufgabe, dass aus der verstopften Brustaorta kein Blut mehr zu den unterhalb děs Zwerchfells entspringenden Arterien gelange, ist er-fúllt, wenn die unterbindende Schnur, am besten auf einem Ligaturstábchen unmittelbar unter dem Ursprunge der Subclavia sinistra, angebracht \vird. Friihere Beobachtungen bestátigend, traf ich nach der Unterbindung an den genannten Orten die geoffnete Art. cruralis stets blutleer.«
»Ein gleiches Ziel war durch die Umschnúrung der Aorta unmittelbar uber den Zwerchfell nicht zu erreichen; war sie dort angelegt, so floss aus der geoffneten Schenkelarterie noch Blut.«
Dle uvedeného citátu byl si tedy Mail toho vědom, že podvázání srdečnice těsně nad bránicí nestačí ku úplnému vyloučení dolení části těla z oběhu krevního, zároveň pak plyne z citátu toho, že byl Mail přesvědčen, že podvázání aorty bezprostředně pod východiskem levé tepny podklíčkové cíle svrchu vytčeného se dosáhne.
Leč přesvědčení toto, jak vychází z mých pokusů, jež uvésti chci, jest naprosto mylné.
Podvážeme-li aortu pod levou tepnou podklíčkovou, tu, jak jsem již při pokusech na více než 30 psech zjistil, tepna stehenní vždy ještě obsahuje krev. Nastřihneme-li v tomto období tepnu, tu pozorujeme vždy, že vyteče trochu krve a věnujeme-li pak ještě dále ráně bedlivou pozornost, znamenáme, že nepatrný pramének krve z naříznuté tepny vytéká.
V. ﻿Tato poslední okolnost' upozornila mně, že se tu jedná o kommuni-kace s cévami nad ligaturou aorty a nikoli o zbytky krve, kteréž po podvázání srdečnice v tepnách dolení části těla zůstaly, tak jak by tomu nasvědčovati se zdála příležitostná poznámka Heringova'1) v práci »Methode zuř Isolirung děs Herz-Lungen-Coronarkreislatifes.«
Hering totiž podvazoval aortu pod arteria subclavia sinistra králíkům, u nichž provedl dle své methody isolaci oběhu krevního v srdci, plících a tepnách věncových a uvádí v práci své tuto poznámku: »An dieser Stelle machte ich noch erwáhnen, dass man die Arterien nach Eroffnung der Bauchhóhle fast, aber nicht total blutleer findet, d. h. beim Aufschneiden fliessen immer noch ein, bis zwei Tropfen Blut ab.
Že skutečně mínění mé jest správné, ukázala řada pokusů, jež jsem provedl za účelem prozkoumání poměrů oběhu krevního v dolení partii těla, po podvázání srdečnice.
Experimenty tyto konal jsem vesměs na psech kurarisovaných (l až 2 ccm kurare vstříknuto do žíly krční zevní).
U několika psů vyšetřoval jsem nejprve tlak v tepně stehenní po podvázání srdečnice a tu se ukázalo, že po úplném stlačení aorty tyčinkou podvazovací těsně pod místem, kdež vystupuje ze srdečnice tepna pod-klíčková levá, klesl tak krevní v tepně stehenné ze 150 až 180 na 12 až 30 mm Hg, avšak dále ani po delší době více neklesal. Již toto pozorování že tlak v arterii cruralis neklesnul po podvázání srdečnice úplně k úsečce, nasvědčovalo tomu, že ligaturou aorty na svrchu vytčeném místě nedocílí se úplné isolace tepen pod místem podvázaným.
Přesný a přesvědčivý důkaz tvrzení tohoto podaly však další experimenty.
U 10 psů vstřiknuto po podvázání srdečnice (není-li zvlášť jinak vytčeno, myslím v této publikaci výrazem »podvázání srdečnice* ligaturu aorty těsně pod tepnou poklíčkovou levou) l—5 ccm 5% výtažku z prášku ze sušených nadledvinek hovězích do žíly krční směrem k srdci neb do krkavice směrem k mozku.
Po injekci té vystoupil ve všech případech tlak krevní v tepně ste-hené během několika sekund z 14—30 min Hg znenáhla až na 200 až 220 mm. Výstup tlaku děl se v křivce vlnité, na níž ve většině případů zřetelné tepy naznačeny byly.
Ploché vlny, jež na křivce se objevily, podobaly se křivkám Trau-bem a Heringem popsaným. Vlny tyto objevily se i v případě, při němž dýchání, za doby popisovaného výstupu tlaku, zastaveno bylo. Tlak zůstal 15—20 vteřin na výši, pak znenáhla klesal.
Uvažujeme-li o výsledcích svrchu vylíčených pokusů, musíme nutně dospěti k tomuto závěru: Byla-li by správnou domněnka Mallova a řady jeho předchůdců, že totiž podvázáním srdečnice těsně pod tepnou poklíčkovou levou jsou vyloučeny tepny dolení partie těla z oběhu, musilo by se souditi z resultátů experimentů těchto, že extraktem z nadledvinek podrážděny byly velice mocně vasokonstriktorické středy v míše prodloužené
l* V. ﻿a v míše spinální nad ligaturou srdečnice se nacházející a že následkem toho stáhly se cévy v dutině břišní a tlak krevní v cruralis vystoupil. Leč proti tomu nutno uvésti, že v dřívějších pracích svých 7~ 9) ukázal jsem, že extrakt z nadledvinek působí na periferii a sice velice silně, tak že u zvířat s úplně vyvrtanou míchou tlak krevní, již téměř u úsečky se nacházející, následkem injekce extraktu vystoupí i nad normální výši tlaku krevního u psa.
Dále jsem ovšem v pracích svých7-8)   uvedl mínění,   že i na míchu může výtažek něco   málo   působiti.    Při   pokusech   však   výše   vytknutých jednalo se o tak značné výstupy, že by působení extraktu na centrum -měly-li by výstupy ty spůsobem   tím   vyloženy   býti - - musilo   býti velice značné, což ale úplně odporuje zkušenostem mnou získaným.
Vedle toho nebylo lze 1ak snadno vyložiti tak značné stoupání tlaku krevního stažením cév břišních, po podvázání srdečnice velice spoře krví opatřených.
Rozhodujícím však důvodem proti možnosti výkladu, že by se tu o pouhé podráždění center vasokonstriktorických a resultující z toho stažení cév v dutině břišní jednalo, svědčila okolnost, že ve většině případů po injekci extraktu u zvířat s podvázanou aortou bylo lze s tepny stehené psáti křivku, jevící zcela zřetelně naznačené tepy, což zřejmě dokazovalo, že tepna tato nachází se ve spojení s tepnami nad ligaturou, a že tudíž pravou příčinou výstupu tlaku jest tu přítok krve z cév hoření části těla, při čemž ovšem bylo ještě lze připustiti domněnku, že i středy vasokon-striktorické bulbární a spinální z rnalé části k výstupu tomu přispěly.
Že skutečně podráždění zmíněných center nemohlo v pokusech svrchu vylíčených býti podstatnou příčinou výstupu tlaku krevního v cruralis, dokázal jsem dále těmito pokusy.
Psům podvázána srdečnice jako dříve a na to proťaty oba splanch-niky nad bránicí, jednomu mimo to proťata i mícha mezi 4.—5. obratlem. Spůsobem tímto vyloučeno bylo působení hlavních středů vasokonstriktorických bulbárních i spinálních na cévstvo ústrojů dutiny břišní a přece se po vstřiknutí extraktu do žíly krční neb krkavice tlak krevní v tepně stchcnné zvedl ze 14—20 na 160 mm Hg.
Z těchto tedy experimentů zřejmě vychází, že mnou pozorovaný výstup tlaku v cruralis u zvířat s podvázanou srdečnicí nemohl býti podmíněn účinkem extraktu na centra cevohybná.
E.ovněž domněnka, že snad podráždění center extraktem ku kontrakcím střev vedlo a tím ku vytlačení krve do aorty a odtud do tepen vedlo, ukázala se za těchto poměrů klamnou a mimo to vyvrácena byla dvěma experimenty, při nichž jsem dutinu břišní otevřel a konstatoval, že po vstřiknutí výtažku z nadledvinek střeva se ani nepohnula, a přece tlak krevní v cruralis z 30 na 176 mm Hg se vyšinul.
Bylo tudíž nutno pomýšleti na anastomosy mezi cévami nad ligaturou a pod ní.
V. ﻿Chtěje prozkoumati blíže, z kterých cév spojky tyto vycházejí, pod-vazoval jsem jednotlivé tepny z oblouku srdečnicového vycházející aneb i různé větve tepen těch.
Po té uložil jsem ligaturu na aortu a vstřikl výtažek z nadledvin buď do žíly krční neb do krkavice. Ve všech těchto pokusech vystoupil tlak krevní v cruralis dosti značně: z 16 — 25 na 100 — 180 mm Hg. I v případě, při němž zůstala z cév z oblouku aorty jdoucích jediná carotis volná, byl výstup tlaku přes 100 mm Hg.
Pozorování tato nasvědčovala výkladu, že všechny tepny z arcus aortae odstupující po podvázání aorty nacházejí se ve spojení s tepnami pod ligaturou.
Abych veškeré námitky vzhledem ku možnému snad nedostatečnému utěsnění podvazující tyčinky vyloučil, podvazoval jsem později srdečnici definitivně, v šesti případech pak dokonce ligoval jsem aortu na dvou místech a mezi ligaturami jsem ji přestřihl, l v těchto případech byl výstup tlaku v cruralis po injekci extraktu až přes 200 ;///// Hg.
Po té provedl jsem 8 pokusů tak, že jsem podvazoval sternum, abych vyloučil tepny sternální, pak jsem sternum resekoval, na to rozstřihl kůži a svalstvo mezi 7.—8. neb 9.—10. žebrem až skoro ku páteři. Tím bylo zvíře téměř na dvě poloviny rozděleno a přece vystoupil tlak krevní v tepně stehenné po injekci výtažku až na 100 min Hg.
Při experimentech těchto byla aorta rovněž dvojitě podvázána a přestřihnutá.
Výstup tlaku byl tu menším než u zvířat, u nichž sternum a kůže i svalstvo až ku páteři přestřihnuto nebylo, což dokazuje, že rozdělením tírn byla vyloučena řada spojek cév nad ligaturou s cévami pod místem podvázaným. Spojky tyto lze jasně dokázati, nepodvazujeme-li zvíře na místech, v nichž jsme je rozdělili.
Podvážeme-li totiž srdečnici a přeřízneme li po té sternum a svalstvo kolem těla hluboko pod místem, v němž aorta podvázána, vidíme, jak z cév na místech rány dosti značně krvácí. Vstříkneme-li nyní extrakt '/. nadledvinek, zvýši se krvácení to velikou měrou.
Toto krvácení samo o sobě jest nejlepším dokladem spojek, jež po uložení ligatury na srdečnici kommunikaci tepen hoření partie těla s dolení obstarávají a ukazuje, že spojky tyto rozloženy jsou kolem celého těla. Pře-ruší-li se spojky tyto, existují —jak ukazují svrchu uvedené pokusy, při nichž zvířata až na páteř rozdělena byla — ještě dosti mocné spojky v páteři.
Abych vyloučil působení vasokonstriktorických středů bulbárních a spinálních při pokusech tohoto druhu, vykonal jsem dále tento experiment:
Podvázal jsem dvojnásobně srdečnici, mezi ligaturami rozstřihl, po té sternum proťal a rozdělil zvíře téměř až ku páteři ve dvě poloviny. Na to prostřih! jsem nervy splanchniky nad bránicí, proťal míchu mezi 4.—5. obratlem a vstřikl 5 cctn extraktu z nadledvinek do krkavice. Ač zde tedy
V. ﻿působení hlavních vasokonstriktorických  center bylo vyloučeno,   přece vy stoupil tlak ze  12 na 80 cení Hg.
Podobný výsledek měl pokus právě tak uspořádaný jako experiment předešlý, jen že místo do krkavice byl extrakt vstřiknut do véna jugularis.
Vidíme tudíž z těchto pokusů posledních, že při výstupu tlaku v cru-ralis následkem injekce extraktu u zvířat s podvázanou srdečnicí eventuelní snad spolupůsobení center vasokonstriktorických bulbárních i spinálních nemůže býti značné, jak ukazují již pokusy v předu vytknuté a což též v úplném souhlasu jest s nálezy mými dříve publikovanými.
Z uvedených dosud experimentů vychází, že po podvázání aorty pod tepnou podklíčkovou levou teče krev řadou spojek cévních kol těla rozložených zpětným proudem do tepen pod ligaturou a z těchto i do aorty samé, z níž pak se zase do cév dolení části těla rozvádí, ovšem že v malém množství, ale přece takovém, že stačí udržeti tlak 12 — 30 mni Hg v tepně stehené.
Vstřikne-li se nyní do žíly krční neb do krkavice extrakt z nadled-vinek, vnikne látka ta spojkami svrchu uvedenými do dolení partie těla a vyvolá zde podobně jako v hoření části stažení cév působením na periferní ústroje vasokonstriktorické. Z toho resultuje značný výstup tlaku v tepnách dolení části těla. Vedle toho má injekce výtažku za následek, že spojkami přitéká mnohem více krve z hoření části těla do dolení než před injekcí. Obě tyto okolnosti jsou tedy příčinou pozorovaného mnou výstupu tlaku v arteria cruralis u zvířat s podvázanou aortou.
Jsou-li všechny spojky zachovány, jest výstup tlaku velikým, ježto se přivádí do dolení části mnoho krve a mnoho extraktu, přeruší-li se řada spojek (proříznutím sterna atd.), je tím výstup menším, čím více spojek se vyloučí ze spolupůsobení při přivádění krve a výtažku z nadledvinek z hoření partie do dolení.
Že skutečně po podvázání aorty teče krev z cév nad ligaturou do dolení části těla, přesvědčil jsem se též tímto pokusem:
Rozstřihl jsem u dvou psů po dvojnásobném podvázání srdečnici mezi ligaturami; do doleního od srdce úplně odděleného dílu aorty zavedl jsem otvorem, jejž jsem v aortě břišní učinil, skleněnou rourku tak, že tato těsně přiléhala ku vnitřní stěně srdečnice.
Rouru tu posunul jsem až ku místu, na němž aorta podvázána. Na to vstřikl jsem 2 cení 5°/0 extraktu z nadledvinek do véna jugularis. Po té posunoval jsem rouru znenáhla směrem dolů. Čím více jsem ji dolů posunul, tím více krve vytékalo z rourky. Tím dalo se demonstrovati přitékání krve reflexem arterielním z tepen pod ligaturou do aorty od srdce oddělené. Toto přitékání krve do aorty nedá se však jinak vysvětliti než že krev z tepen nad ligaturou vniká do tepen pod ligaturou.
Zpětné proudění krve z tepen do aorty lze ostatně zřejmě viděti, uspořádáme-li pokus — jak jsem to v několika případech učinil — tak jako experiment svrchu vylíčený, avšak tu nezavedeme do dolení části
V. ﻿srdečnice rourku, nýbrž aortu rozstřihneme a pozorujeme otvory tepen ze srdečnice vystupujících. Tu vidíme, že již před vstřiknutím výtažku z nad-ledvinek ze všech otvorů těchto krev do aorty vtéká, po vstřiknutí extraktu pak stává se vtékání to ještě mnohem patrnějším.
Pokus takový provedl jsem i na zvířeti s proťatými nervi splanchnici nad bránicí, jež vedle toho svrchu vytčeným spůsobem rozděleno bylo až na páteř na dvě poloviny. I zde jsem pozoroval vtékání krve do srdečnice.
Jak v předu řečeno, vychází z dosud vylíčených pokusů, že po podvázání aorty přece ještě krev z hořeních nad ligaturou ležících tepen do dolení části těla přiváděna jest. Dále plyne z pokusů, při nichž užito injekcí extraktu z nadledvinek, závěr, že látky, jež po podvázání srdečnice do cév nad ligaturou se vstřiknou, krví i do cév pod místem podvázaným zaneseny bývají.
Abych o tomto důležitém závěru úplné jistoty nabyl, vykonal jsem dalších 10 pokusů tímto spůsobem:
Zvířatům s podvázanou aortou vstřikoval jsem do véna jugularis směrem k srdci neb do krkavice směrem k mozku extrakt z nadledvinek smíšený s jodidem sodnatým (10 g 5% extraktu, v němž bylo rozpuštěno l g jodidu) a shledal jsem, že v krvi, již z arterie cruralis v době nejvyššího výstupu tlaku jsem vypustil, vždy obsažen byl jodid sodnatý. Výstup tlaku krevního v tepně stehené, jejž jsem při pokusech těch konstatoval, byl rovněž dosti značným (nad 100 mm Hg) a to i při těch, při nichž jsem injikoval extrakt s jodidem zvířatům, jež jsem až ku páteři rozpoltil a u nichž jsem mimo aortu i véna cava ascendens a véna azygos podvázal. Jodid dal se v krvi, jež po injekci z cruralis dosti značným proudem vytékala (až 40^- během necelé minuty), ve všech případech dokázati.*)
Pokusy těmito bylo tedy dokázáno, že skutečně při podvázání aorty látky vpravené cévami hoření části těla do oběhu krevního vnikají i do cév pod ligaturou srdečnice se nacházejících a to i tehdy, je-li tělo zvířete až ku páteři rozděleno a mimo srdečnice i žila dutá vystupující i véna azygos podvázány.
Z toho sleduje, že správným jest svrchu uvedený výklad, dle něhož příčinou výstupu tlaku v tepnách dolení partie těla po injekci výtažku z nadledvinek do žíly krční neb do krkavice u zvířat s podvázanou aortou se objevujícího, jest vniknutí extraktu toho do cév pod ligaturou ležících.
Že látky vstřiknuté do vény krční neb do krkavice vnikají i při podvázání srdečnice do tepen dolení části těla, dá se konečně i jiným zcela jednoduchým pokusem jasně dokázati.
Vstřikuje-li se — jak jsem to v pěti případech učinil — zvířatům s dvojnásobně podvázanou a mezi ligattirami prostřiženou srdečnicí, jimž
*) Důkaz ten veden tak, že buď byla krev spálena a v popelu dokázána přítomnost' jodu, neb tím spůsobem, že nechána krev státi na chladném, klidném místě •i druhého dne opatrně sebráno čisté sérum a s ním učiněna reakce na jod přímo. ﻿zároveň i sternum se podváže a resekuje, do žíly krční směrem k srdci roztok indichsiranu sodnatého ve větším množství (100 cent) pod velmi slabým tlakem a velice pomalu, znamenáme během injikován,, že z kanuly do tepny stehené zavedené počne vytékati krev obsahující modré barvivo. Při pitvě objevují pak veškeré tepny dolení partie těla, zvláště vnitřek jejich, syté zbarvení do modra.
Zbarvení toto jeví i orgány v břišní dutině se nacházející. Bránice rovněž jest velmi intensivně zbarvena.
Se stejným výsledkem setkaly se pokusy, při nichž byl za těchže podmínek jako u psů předešlých vstřikován indichsiran do krkavice směrem k mozku.
Při experimentech těchto vstřiknuto 50—100 cení barviva. Několik pokusů tohoto druhu provedeno na psech, již byli až na páteř rozděleni na dvě části a vedle srdečnice měli i žílu dutou vystupující a véna azygos podvázánu. Při všech těchto experimentech vstřiknutí indichsiranu vyvolalo velmi intensivní zbarvení cév a orgánů břišních, zvláště ledvin, žaludku a v jednom případě (u čuby po vrhnutí mláďat) též silné zbarvení dělohy. Cévy jaterní vždy byly modré.
Při pitvě zvířat, jimž jsem po podvázání srdečnice, žíly duté vystupující a véna azygos rozpoltil tělo až ku páteři a po té vstřikoval indichsiran, ohledával jsem tepny probíhající v páteři a páteřním kanálu pod ligaturou srdečnice. Tepny tyto jevily vesměs modré zbarvení.
Touto methodou dají se tudíž demonstrovati dráhy, jež při rozdělení zvířete až ku páteři, obstarávají ještě spojení cév obou polovin těla.
Vedle pokusů, při nichž jsem podvazoval aortu těsně pod východiskem tepny podklíčkové levé, konal jsem též téměř všechny svrchu uvedené experimenty i na zvířatech, jimž podvázána byla srdečnice dále od srdce, buď uprostřed hrudníku neb těsně nad bránicí neb konečně v dutině břišní.
V případech těchto, jak ostatně očekávati se dalo. pozoroval jsem stejné výsledky, jako po uložení ligatury těsně pod arteria subclavia sinistra.
Z výsledků veškerých experimentů v tomto pojednání uvedených plyne tudíž, že není správným názor Mallův a jeho předchůdců, dle něhož po podvázání srdečnice bezprostředně pod východiskem tepny podklíčkové žádná krev již více nepřichází do cév pod ligaturou. Cévy dutiny břišní po podvázání srdečnice na místě tomto právě tak komunikují s cévami nad ligaturou, jako podváže-li se aorta dále od srdce. Komunikace ta jest prací mou nade vši pochybnost' dokázána. Zároveň vychá/.í z práce mé po stránce methodické důležitý závěr, že všechny dosavad konané pokusy, při nichž se uznávala supposice, že po podvázání aorty tepny pod místem podvázaným nekomunikují s tepnami nad ligaturou, vedly ku nedokázaným závěrům. K pokusům těmto patří experimenty Mallovy a všechny pokusy, při nichž se zvířatům s podvázanou aortou vstřikovaly jedy do žil, neb tepen hoření partie těla a z účinků, jež se po injekci dostavily na dolení části těla, se soudilo na vliv těchto látek na mozek, míchu pro-
V. ﻿dlouženou a hoření díl míchy spinální. Závěry těchto pokusů, na nichž dosavadní učení o působení mnohých jedů na centrální soustavu nervovou se zakládá, jsou proto nedokázanými, ježto — jak"" z práce mé zřejmo — při nich přímý vliv na periferní ústroje nervové a na periferii vůbec vyloučen nebyl.
Krátký přehled výsledků této mé práce lze shrnouti v tyto věty:
1.   Po   podvázání  srdečnice   těsně   pod   tepnou   podklíčkovou   levou obsahuje tepna stehená vždy ještě krev.    Nařízneme-li ji,   vytéká krev slaboučkým, někdy sotva postřehnutelným praménkem.   Zvýšíme-li však  tlak injekcí extraktu z nadledvinek,   teče krev z tepny   stehenné vždy značnou měrou.
2.  Tlak krevní v cruralis po podvázání srdečnice udržuje se nad ab-scissou.  Vstřikneme-li do žíly krční neb do krkavice extrakt z nadledvinek, vystoupí tlak tento velice značně   a často objeví se  na křivce tepy.   Tlak stoupne i v těch případech, při nichž jsou proťaty oba splanchniky a proříznuta mícha u 4. obratle hrudního.
3.  Podváže-li se srdečnice a s ní všechny cévy z oblouku srdečnico-vého vycházející až na jedinou krkavici,   vyvolává   injekce  výtažku z nadledvinek přece ještě značný výstup tlaku krevního v tepně stehené.
4.  Rozřízne-li  se   po dvojím   podvázání   aorta,   dutá   žíla   vystupující i véna azygos, protnou-li se dále oba splanchniky a rozdčlí-li se   zvíře na dvě části, hoření a dolení   tak, že téměř   pouze   páteří  souvisí,   spůsobuje přece ještě vstřiknutí extraktu do žíly krční neb do krkavice výstup tlaku v arteria cruralis.    Při tom   lze   pozorovati,   že   cévy   na   místech,   v nichž zvíře bylo rozříznuto, dosti značně krvácí.
5.  Rozstřihne-li se srdečnice pod místem podvázaným, lze po  vstřiknutí extraktu do žíly krční přímo pozorovati, jak tu z tepen ze srdečnice vycházejících teče krev zpětným proudem do aorty.
6.  Vstřikne-li se   do   krční  žíly   neb krkavice u zvířat s podvázanou aortou, jakož i u zvířat, jimž mimo srdečnici i dutá žíla vystupující a véna azygos podvázána byla, jodid sodnatý,  lze látku tuto   v krvi z tepny sté hené vypuštěné vždy dokázati a to i   v těch   případech,   kdy zvíře   až ku páteři na dvě části je rozděleno.
7.  Indichsiran sodnatý,  vstřiknut do  žíly krční neb do krkavice, objeví se u zvířat, u nichž aorta na svrchu uvedeném místě podvázána byla, v tepnách dolení partie těla, a to i tehdy, je li zvíře až ku páteři rozděleno na hoření a dolení část. Při pokuse tom lze pozorovati význačné zbarvení bránice a cév i útrob břišních.
8.  Veškeré zde uvedené výsledky pokusů objeví se i tehdy, je li aorta podvázána dále od srdce.
9.  Z resultátů zde uvedených zřejmě vychází, že po podvázání aorty bezprostředně pod tepnou podklíčkovou levou jako   po   ligování aorty   na místech dále od srdce se nacházejících   vniká krev do arterií pod bránicí ležících celou   řadou spojek   kolem   těla   rozložených   a že   tudíž   pokusy
V. ﻿10
konané na základě klamné hypothesy, že po podvázání aorty cévy dolení partie nekomunikují s cévami hoření části těla, vedly ku nedokázaným závěrům.
1)  Basch a Oser, Wiener med. Jahrbúcher 1872.
2)  Pal, Wiener med. Presse, Nro. 45, r. 1900. 3> Luchsinger, Pflúger's Archiv, Bd. XV.
4 i R o bil l ar d, Dle Biedla : Uber Scheisssecretion, Wiener med. Presse 1899.
5)  Mail, du Bois Raymonďs Archiv f. Physiologie 1892.
6)  Hering, Pfluger's Archiv, Bd. 72, r. 1898.
7)  Velich, Rozpravy české akademie, Tř. II. Roč. V. č. 19.
8)        »                                                          »      Roč. VII. č. 3.
9)        »                             »                                   Roč. IX. č. 23."
