"","x"
"1"," ﻿ROČNÍK  XX.                         TŘÍDA   II.                              ČÍSLO  15.
Nová fauna spodního Siluru v okolí Rokycan.
Podává
Karel Holub.
(Předloženo dne 10. března 1911.) (Se 2 tabulkami.)
Práce tato tvoří jaksi pokračování oné, jež před třemi léty v „Rozpravách"" České Akademie pro vědy, umění a slovesnost byla publikována.
Sbírání materiálu zde popsaného usnadněno mi bylo subvencí si. přírodov. sboru Musea král. Českého, jež byla mi udělena k návrhu p. prof. Dra. Ant. Frice.
Při studiu fauny i literatury cizí byl mi nápomocen p. Dr. Jaroslav Perner, jenž laskavými radami provázel celý vývoj této práce v ohledu palaeont ologickém.
Rovněž i prof. C. Klouček a prof. Cyr. ryt. Purkyně upozornili mne na mnohá fakta pásma D^ se týkající.
Všem těmto pánům vzdávám tímto uctivé díky.
V roce 1904 získal Dr. B. Horák, kustos palaeontol. sbírek měst. musea v Rokycanech, pro týž ústav, krátce před tím zřízený, dva úlomky trilobitu, nápadných novou, v českém Siluru neobvyklou formou.
Fossilie ty, jež dle udání majitele, p. Au g. Tota — tehdy sběratele zkamenělin v Rokycanech — pocházely z okolí Klabavy, zůstaly ojedinělým nálezem, ač Dr. B. Horák pátrání po jich původu započal. Hledání, jehož kromě Dra. B. Horáka súčastnili se i pp. J. V. Želízko a prof. Cyrill ryt. Purkyně, nemělo úspěchu.
Já sám s otcem po delší čas pátral jsem po původu obou fossilií, až konečně v září 1907 našli jsme břidličnou vrstvu, z níž úlomky po cházely.
Rozpravy: Roč. XX. Tí. II. č. 15.              XV.                                                                T ﻿Naleziště nové fauny jest uloženo v nedlouhé stráni, jež táhne se od jvých. k sevzáp. as y2 km na jih od vesnice Klabavy. Po jejím hřbetě vedena trať železnice, spojující Rokycany s Plzní.
Na jihových. konci prorvána je tato stráň hlubokou, poměrně úzkou roklí, směřující příčně, téměř od s. k j. Za strání k jzáp. zdvihá se pak návrší, které dostupuje nejvyššího bodu v křemencovém hřbetu Čiliny (520 w n. m.). Část stráně, roklí prorvaná, složena je po většině z tenko-lupenné břidlice hlinité, šedozelenavé, místy tmavočervenavé, velmi pevné, jemného slohu, výborně štípatelné, s šupinkami slídy. I v západ-nější části stráně lze pozorovati vrstvy této břidlice.
Pan prof. Cyrillryt. Purkyně sdělil mi k žádosti mojí ochotně svůj úsudek o tektonických poměrech naleziště, jež mnohokráte osobně navštívil. Jest mojí povinností, vysloviti mu na tomto místě za laskavou ochotu upřímný dík. Sdělení toto doslovně zní:
„Určení stratigrafického obzoru břidlic s novou faunou jest usnadněno přítomností lože železné rudy (s převládajícím červeným oolithem), jež se rozkládá v bezprostřední blízkosti nalezišť. Ruda vystupuje na den při dně výmolného údolíčka (rokle), jež má směr od jihu k severu a ústí do údolí potoka Klabavky jižně obce Klabavy. Lože rudné má při svém výchozu v západní stráni údolíčka (rokle) a těsně za tratí železniční směr s. z. — j. v. a sklon j. z. 25°; ruda byla dobývána pomocí štoly směru s. j., jejíž zazděné ústí jest při západním okraji vyústění údolíčka (rokle.) Štolou jest ložisko proraženo čtyřikráte ve vzdálenostech 23—30 m následkem dislokac; plochy dislokační mají skoro týž směr jako lože rudné; snížení podél nich udalo se postupně od jihu k severu, takže jest absolutní vržení u výchozu ložiska největší.
Naleziště zkamenělin v břidlici jsou na třech místech (viz   náčrt!).
Dvě nalézají se ve východní stráni výmolného údolíčka, jedno (I) na sev., druhé (II) na jižní straně trati železniční. Sklon vrstev je tu jjz. 20°, tedy poněkud odchylný vzhledem k ložisku rudnému v naproti ležícím výchozu (X); z toho lze souditi, že i osou údolíčka (rokle) prochází zlom vrstevný a břidlice obou těchto nalezišť náleží obzoru poněkud vyššímu, než samo rudné ložisko. Naleziště třetí (III) nalézá se ve stráni údolí klabavského západně ústí štoly. Čára spojující výchoz ložiska rudného v údolíčku (rokli) s touto lokalitou, má směr poněkud západnější než jest směr ložiska, čímž jeví se břidlice naleziště toho jako velmi blízké nadloží ložiska rudného.
Z důvodů tektonických možno tedy břidlici všech tří bodů položiti do nejbližšího nadloží ložiska rudy železné, a poněvadž v nadloží tom žádné jiné ložisko rudné nebylo nalezeno, můžeme břidlici s novou faunou, dokud přesnější hranice mezi pásmy těmi vůbec stanovena nebude, přičísti buď nejspodnějším částem Ddfl nebo nejsvrchnějším Dd^.
Břidlice všech 3 míst shodují se ve všech vlastnostech petrografic-kých. Avšak to nemůže být rozhodujícím při řešení naší úlohy, ježto na ﻿př. petrograficky identické Černošedé slídnaté břidlice nalézáme mezi křemenci Dd2 (Čilina), ve svrchnějším obzoru Ddtf1) u Eipovic i mezi ložisky železné rudy u Klabavy. Též v haldách před výchozem štoly u našich nalezišť nalézá se vedle rudy dosti černošedé břidlice (tedy barvou odchylné od oné ze tří nalezišť zkamenělin), jež patrně pochází z bezprostředního patra neb podloží ložiska rudného."" —
Připomenouti třeba, že při hloubení pokusné šachtice (v úhlu mezi silnicí a jižním koncem rokliny) vytažena byla na den břidlice daleko temnější barvy nežli zmíněná světlezelenavá, a sice s leskem kovovým, v níž nalezl otec 2 exempláře velikého graptolita a jednoho t. zv. Serpulita.
Konečně dlužno podotknouti, že poměrně dosti blízko, v cípu, vytvořeném silnicí do Klabavy vedoucí a vozovou cestou, směřující do luk pod strání, v níž nová fauna nalezena, vystupuje i pravá břidlice pásma Ddtf, černošedá, slídnatá (zcela jako u Eipovic, západně]i ležících), v níž pořídku nalezeny zkameněliny pásma Dd^y, mezi jinými i Placoparia Zippei Boeck sp.
Fauna, kterou jsem tu až dosud nalezl, vykazuje následující rody:
1.  E ulom a, Angelin,
(rod poprvé z českého siluru uvedený, s 2 druhy novými) E. Bohemicum, m. a E. inexspectatum, m.
2.  Aspidaeglina n. g. s druhem A. miranda, m.
3.  Asaphellus, Br^gg. s druhem A. Perneri, m.
4.  Ptychocheilus, Nov. (P. decorafus, m.)
5.  Lichas, Dalm.  (L. praecursor, m.)
6.  Nileus, Dalm.  (N. pater, m.)
7.  Illaenus, Dalm.?  (/.? cuspidatus, m.) 2)
I. Euloma Bohemicum, Holub, n. sp. (Tab.  I. obr.   1., 2., 3.).
Z tohoto druhu podařilo se nám nalézti celé exempláře, které umožňují nejen bezpečné určení rodové, nýbrž i přesný a úplný popis. Jednotlivé exempláře jsou různě smáčklé, což způsobuje zdánlivě různý habitus, ač jde o týž druh.
*) Viz Prof. C. Klouček: Předběžná zpráva o 2 různých horizontech v pásmu Dfl. Věstník kr. České spol. nauk, Praha 1908.
2) V době, kdy práce tato byla již ukončena, podařilo se mi sebrati nový materiál, v němž objevily se z trilobitů ještě rody:
8.  Agnostus, L. s. 1.  (l druh).
9.  Aeglina, Barr.    (l druh).
10. Barrandeia, M-Coy (l druh), jichž podrobné zpracování nebylo již možno do této práce pojati a teprve později bude publikováno.
XV. ﻿Cephalothorax (cranidium}. Štít široký, půlměsíčky (délka : šířce = 1:2) mírně klenutý; okrajový lem plochý; podél trupu vybíhá v dlouhé až k sedmému segmentu trupnímu sahající ostré trny. V průčelně části řada malých prohlubenin, ne vždy zřetelně zachovaných. (Tab. I. 2.)
Totéž pozorujeme u nordického druhu Euloma ornátům, Ang. Okrajová rýha úzká.
Glabella, bez prstence occipitálního as 2/3 délky hlavy, užší než 1/3, šířky hlavy. Mírně klenuta, se stranami konvexními, vpředu súžena, s dvěma páry zřetelných rýh příčných. Někdy možno pozorovati nepatrnou jamkou naznačený pár třetí (srv. totéž u Pharostoma pulchrum Barr. sp. z Dd^l). Zadní pár rýh obrací se v tupém až pravém úhlu k vnitřnímu okraji, ncrozdvojujc se však, jako na př. u Ph. pulchrum. Zadní lalok glabelly měří více než 1/3 celkové její délky. Occipitální prsten uprostřed rozšířen. Průčelný (praefrontální) prostor mezi glabellou a okrajovou rýhou přední dosti klenutý, do předu spadající a v šířce rovný okrajovému lemu.
Líce od glabelly zřetelně rýhami dorsálními oddělené, poněkud větší glabelly, velmi mírně klenuty. Pevná část menší a užší než volná. Oči u tohoto druhu neobyčejně velké, půlměsíčité, delší než % glabelly, široké, slabými rýhami vroubené. Zřecí plocha nikdy není zachována; dle podkladu jejich, jak se zachoval, nutno souditi, že na vnější straně značně asi od svrchní plochy volných lící odstávaly. Celková podoba j ej ich i způsob vytvoření shoduje se s tímtéž u devonských Dalmanií (Odontochile, cfr. D. rugosa, Corda, D. Hausmanni, Barr. etc.). Máme zde tudíž nový doklad oné konvergence mezi trilobity, o níž již při popisu rodu Bathycheilus (práce na poč. uvedená) zmínka byla učiněna. Vzdálenost očí od zadního i předního okraje téměř stejná. Oční švy před očima divergují, za očima v protáhlém, podobu co majícím oblouku, částečně se zadním okrajem hlavy rovnoběžně probíhají. Tím nabývají pevné líce v zadní části podoby protáhlého, širokou, hlubší rýhou podélnou zdobeného výběžku jazyko-vitého, jenž ostrou, někdy velmi zřetelně (Tab. I.-3.) zachovanou špičkou končí. Špička tato je zbytek trnu, jímž pevné líce končily podobně jako líce volné, a připomíná některé z nejstarších typů spodního kambria (jako jsou Paedeumias, Callavia, Holmia, Wanneria, Olenellus a j.). U těchto jsou mezilícní trny (,,intcrgenal spines"") vyvinuty nejmohutněji na mladých individuích, avšak u dospělých obyčejně zakrňují neb i zcela mizí. (Srovnej Ch. D. Walcott: Olenellus and other genera of thc Meso-nacidae. Washington, 1910).
U jednoho ex. zachována částečně skořápka hlavy, s jemnými, hustými ,,krupkami"", jaké jsou na př. u druhů Cheirurus pater, Barr. nebo Acidaspis Buchi, Barr. z Dd^y.
Thorax. Osa ze 13 segmentů (cfr. anglický druh Euloma monile, Salter!), o málo širší než vnitřní, horizontální část pleur; obé sužuje se k pygidiu, takže poslední segment délkou rovná se jen as % délky prvého.
xv. ﻿Vnější část pleur prodloužena, do zadu skloněna, ku konci rozšířena, delší než vnitřní část a malým, do zadu zahnutým zoubkem zakončena. Celková podoba trupu souhlasí s kambrickými Ptychopariemi.
Pygidium v obrysu ploše obloukovité, souhlasné téměř úplně s py-gidii některých Ptychoparií nebo Conocephalitů. Délka : šířce =1:2. Osa na vnitřním okraji as 1/A celkové šířky pygidia, do zadu mírně se úží, sahajíc až do 3/4 celkové délky. Složena z 5 prstenců, poslední od předešlých jen nezřetelnou rýhou oddělen. Laloky postranní zřetelně rýhami dorsálními odděleny, s třemi mělkými, velmi mírně do zadu skloněnými rýhami. Dle toho srostlo pygidium ze 4 široce zbrázděných pleur, poslední však bývá jen málo zřetelná. Kol vnějšího okraje pygidia úzký lem. Rýha omezující postranní laloky proti vnitřnímu okraji pygidia hlubší, užší.
Hypostoma dosud neznámo; u jednotlivých ex. konstatována stoči-telnost.
Velikost. U nejlépe zachovaného ex. (Tab. I. 1.) délka 56 mm, šířka 41 mm; byly však nalezeny i úlomky, poukazující na rozměry daleko ještě větší.
Z celého popisu zřejmo, že podobně jako jmenovaný již rod Bathy-cheilus, Hol. z Dd^ i rod Euloma slučuje znaky kambrické čeledi Cono-cephalitidae a silurodevonské čeledi Calymmenidae, při čemž ovšem znaky prvních značně převládají, kdežto u rodu Bathycheilus právě naopak zase znaky Calymmenid dominují.
II. Euloma inexspectatum, Holub, n. sp. (Tab.   I. obr.  4.,  5.)
Tomuto druhu náleží jeden z oněch dvou fragmentů městského musea rokycanského, jež zobraziti a popsati bylo mi laskavostí p. Dra. B. Horáka umožněno, začež náleží mu upřímný ,můj dík. Rovněž budiž zde podotknuto, že oba fragmenty popsati hodlal p. J. V. Želízko, avšak zvěděv, že jsou jen částí fauny mnou objevené, popsání jich ochotně mně přenechal, začež mu srdečně děkuji.
Fragment musejní (Tab. I. 4.) je téměř úplně zachovaná hlava s 8 segmenty thorakálními na úzkém úlomku temnějším odstínem zabarvené šedozelenavé břidlice.
V materiálu našem uložena je z tohoto druhu kromě neúplně zachované hlavy velká, isolovaná, krásně zachovaná hlava (Tab. I. 5.), část trupu, jakož i úlomky pygidia.
Celková podoba hlavy úporní na na druh předešlý, jenž je ovšem daleko menší. Kromě velikosti jsou tu i jiné znaky odlišné. Možno říci, že mezi oběma druhy je as týž poměr, jaký je mezi druhy Lichas avus, Barr. a Lichas incola, Barr. z Ddvy, mezi druhy Placoparia Zippei Boeck sp. z Ddrf aP. grandis, Barr. z Dd2, anebo mezi druhy Calymmene ( = Syn-homalonotus, Pomp.) Aragoi, Roualt z Dd^y a C. ( — S.) grandis n. sp.,
XV. ﻿G
rovněž z Ddz pocházející, o níž pojednám na jiném místě. Z nordických Eulom blíží se našemu druhu nejvíce E. laeve Ang. (,,Pal. scandinavica"", Pí. XXXIII. 14.).
Glabella, u srovnání s prvním druhem značněji sklenutá, shoduje se v poměrných rozměrech, počtu rýh, tvaru laloků s glabellou druhu předešlého. Osní prsten zdoben je uprostřed zřetelným zrnkem. Značně větší prostor průčelný, jen veími mírné klenutý, je dvojnásob tak široký jako okrajový lem. Rýha occipitální poměrně mnohem, hlubší než u předešlého druhu. U exempláře Tab. I. 4. je také zcela zřetelně zachováno zakončení očních švů na předním okraji hlavy.
Zřejmý rozdíl mezi oběma druhy téhož rodu jest ve vytvoření očí. Kdežto menší Euloma Bohemicum až nápadně ohromnýma očima se vyznačuje, má větší E. inexspectatum oči ledvinité, daleko menší a užší, takže jen as 1/4 délky glabelly zaujímají. Od glabelly k očím. vedou skoro horizontálně zřetelné, vypuklé lišty, jež u prvního druhu scházejí. Lišty tyto upomínají na stejně vytvořené oční lišty u rodů Harpes, (Harpina) i Har-pides důsledně se objevující a jsou též charakteristickou známkou u nordických Eulom (na př. Euloma auditům Salter a j. dr.). Vytvořením svým se oči naprosto již nepodobají oněm u devonské čeledi Odontochile, jak bylo u menšího druhu konstatováno. Oční švy před očima divergují, za očima rovně šikmo do zadu k vnitřnímu okraji hlavy probíhají, takže i zde jazy-kovitý výběžek pevných lící povstává.
Ani u tohoto druhu nezachovala se zřccí plocha očí, jež však neodstá-valy příliš od volných lící. Vzdálenost očí od zadního okraje hlavy poněkud menší než od předního. Rovněž není tak velkého rozdílu mezi velikostí lící pevných a volných, jak bylo lze sledovati u prvního druhu.
Prohloubený okraj  vnější i zde v dlouhý, silný trn lícní vybíhá.
Trup neliší se nijak podstatně od trupu menšího druhu, zjev, jenž analogicky i mezi uvedenými již druhy Lichas avus a incola, Barr., i mezi Placoparia Zippei Boeck. sp. a P. grandis, Barr. se objevuje.
Pygidium dle dosud známých fragmentů nelišilo se příliš od pygidií u E. Bohemicum.
Velikost ex. musejního (Tab. I. 4.) v zachované části 50 mm délky a 46 mm šířky. Hlava z našeho materiálu (Tab. I. 5.), pokud je zachována, 31 mm délky a 47 mm šířky.
III. Rod Aspidaeglina, n. g.
Z rodu toho jest znám jen jediný druh, takže popis jeho kryje> se s charakteristikou rodovou.
Aspidaeglina miranda, Hol^ub, n. sp. (Tab.  II. abc).
Exemplář měst. musea rokycanského je úplný, ze šesti segmentů složený trup s krásně zachovaným pygidiem a malou částí zadního okraje
XV. ﻿hlavy. Tento zakončením svým připomíná z Dd^/ pocházející druh Aeglina Bergeroni, Novák, z čehož souditi možno, že i celková forma hlavy tvarem tomuto druhu se blížila. Úsudek tento potvrzuje též mnou nalezený fragment tohoto druhu, 3 pleury spolu s glabellou malého individua (Tab. II. 3 b.)
Thorax složen ze šesti segmentů. Osa není zřetelnými rýhami dorsál-ními od pleur oddělena; je nepoměrně široká, k pygidiu však rychle se úží, takže na vyobraz, exempláři měří na vnitřním okraji hlavy W mm, na vnitřním okraji pygidia však toliko 6-5 mm. Pleury velmi široké, kratičké zprva, směrem k pygidiu však stále se dloužící, ploché, ostrým, dosti zřetelným, hákovitě zahnutým trnem končící. Pleurální rýha mělká, široká a šikmá.
Pygidium má tvar trojúhelníku, délka: šířce (bez trnu měřeno) = 1:2. Osa, zdobená jedinou, zřetelnou a souvislou rýhou příční, na vnitřním okraji pygidia = 1/3 celkové jeho šířky, krátká, jen as do % pygidia (měřeno s hrotem) sahající, náhle do zadu se úží a skoro v ostrém úhlu končí. Od laloků postranních je zřetelnou, úzkou rýhou dorsální oddělena. Zmíněné laloky vroubeny jsou dosti širokým, prohloubeným lemem, jenž na zadní části vytvořil krátký, ale silný, tupý trn. Rýhy, omezující postranní laloky proti části thorakální, jsou ostré, hluboké.
Velikost: Vyobrazený exemplář měří celkem 25 mm délky a 19 mm šířky. — Kromě svrchu uvedených fragmentů nalezli jsme ještě jiný fragment tohoto druhu, úplný thorax s malou částí pygidia.
Z popisu zřejmo, že se tu slučují dvojí znaky; forma hlavy (dosud ovšem neúplně známá), počet segmentů osních, jich celkový vzhled — to nasvědčuje rodu Aeglina. Kromě toho jsou tu však ještě jiné znaky: nezřetelné rýhy dorsální v části thorakální, pleury, zakončené trny (formou dosti podobné oněm u druhu Remopleurides radians, Barr. z Dd5), a zejména způsob vytvoření pygidia, analogického pygidiím (pod)rodů Megalaspis a Megalaspides — to jsou znaky jež tento druh z rodu Aeglina, Barr. vylučují a řadí jej k rodu novému, Aeglině blízkému, pro nějž navrhuji zpředu uvedené označení rodové.
Je pak tento rod, dle dosavadních výzkumů toliko v Čechách se ob--jevivŠí - - starým, kollektivním typem, spojujícím v sobě znaky rodu Aeglina se zmíněnými již (pod)rody Megalaspis a Megalaspides (Bnjigg.).
IV. Lichas praecursor, Holub, n. sp. (Tab. I. 7).
Dosud nalezené pygidium řadí tento druh velikostí po bok největšímu dosud známému druhu rodu Lichas, Dalm. — Lichas avus, Barr. ze zóny Ddrf. Naopak zase vnější formou blíží se toto pygidium velice pygidiím menšího druhu, rovněž v Ddtf se objevujícího, Lichas incola, Barr., od nichž
XV. ﻿však mimo větší rozměry i jinými podstatnými znaky se liší. Na ose vidíme (jako u druhu L. incola) dvě příčné rýhy, avšak zadní rýha příční protíná celou osu (u druhu L. incola je uprostřed přerušena). Na postranních lalocích vybíhá s obou stran po pěti zřetelných, šikmo do zadu skloněných rýh, kdežto u druhu L. incola toliko čtyři takové rýhy možno pozorovati. Kromě toho 2 cípy, v něž postranní laloky po obou stranách pygidia vybíhají, jsou mnohem méně skloněny, poměrně užší a daleko více do předu posunuty než je tomu u druhu Lichas incola. Také dvojitě dělený cíp, kterým pygidium druhu L. praecursor (právě jako u druhu L. incola) je zakončeno, je daleko menších rozměrů v poměru k celkové šířce a délce pygidia.
Svrchní plocha pygidia pokryta je velmi jemnými, hustými ,,krupkami"" — vlastnost charakteristická pro rod Lichas, Dalman vůbec.
Velikost:    Celková  šířka  pygidia  zobrazeného  byla  by  as  70 mm, celková délka měří 52 mm.
V. Ptychocheilus decoratus, Holub, n.  sp., (Tab. II. 2).
Nalezeno dosud jediné, a to ještě jen z části zachované, ale velice charakteristické pygidium. Forma upomíná nás poněkud na druh Asa-phus nobilis, Barr., tak jak se v Dd-tf objevuje, poněkud též na druh Ptychocheilus discreíus, Barr. (emend. Novák).
Osa pygidia, tak jak je zachována, vykazuje asi 8 segmentu, z nichž prvních 5 zřetelně je odděleno, ostatní tři málo jsou zřetelný. Uprostřed jsou tyto segmenty do zadu vyhloubeny a hrubšími ,,krupkami"" zdobeny — zjev v čeledi Asaphidů, kamž pygidium nutno zařaditi, snad ojedinělý. Na postranních lalocích vybíhá od osy 6 obloukovitě prohnutých, hlubších rýh pleurálních tak, že část vnější s částí vnitřní tupý úhel svírá. Tytojrýhy formou svojí podobně jako i široký okrajový lem pygidia upo-mínají^na druh Ptychocheilus discretus, Barr. sp. z Dd^y. Také laloky postranní hrubšími „krupkami"" jsou zdobeny, což v čeledi Asaphid nikde nebylo pozorováno.
Částečně doplněné vyobrazení tohoto pygidui (Tab. II. 2.) zřejmě svědčí, že druh tento spojuje v sobě znaky charakteristické pro pygidia rodů Asaphus, Brongniart i Ptychocheilus, Novák (emend. Br<j>gger); ježto však kromě pygidia i stopy několika pleur thorakálních byly nalezeny, a tyto vytvořením svým i ostrou, rovnou rýhou pleurální s druhem P. discretus z Dd^y se shodují, označil jsem druh tento jako Ptychocheilus, podrod rodu Niobe, pokud nejsou ostatní části známy.
Velikost: Šířka doplněného pygidia (Tab. II. 2.) měří as 55 mm, délka zachované části 30 mm.
XV. ﻿VI. Asaphellus Perneri, Holub,  n.  sp.
(Tab.  I. 6afr).
K tomuto druhu patří pygidium poměrně malých rozměrů, jež nalezeno bylo již r. 1907. R. 1909 (v září) nalezena i prostřední část hlavy nějakého Asaphida se stopami pleur; ježto fragmenty ty souhlasí s rázem zmíněného pygidia, považuji za nejvýš pravděpodobné, že všecky tyto elementy patří jednomu druhu, jako Asaphellus Perneri (m.) označenému.
Zachovaná prostřední část hlavy (glabella spolu s pevnou částí lícní) upomíná na odpovídající části u příb. druhů z Dd^-y, totiž druhu Asaphellus desideratus, Barr. (emend. B r ((> g g e r) a Megalaspides alienus, Barr. (emend. Novák a Br(j>gger).Ač druhy posledně jmenované zcela různým rodům patří, přece střední části hlavy jeví navzájem velkou podobnost, jež zvlášt u mladých exemplářů je velmi nápadná. Rozdíl od obou jmenovaných druhů záleží hlavně v tom, že glabella nového druhu je poměrně mnohem vyšší a užší.
Z části thorakální zachovány nepatrné zbytky pleur, jež upomínají vytvořením na druh Asaphellus desideratus z Dd^y.
Pygidium téměř půlkruhovité. Osa vytčena zřetelnými rýhami dorsálními, do zadu súžena. Na thorak. okraji rovná se as V4 celkové šířky téhož a sahá až do 2/3 celkové jeho délky. Na svrchní ploše čtyři zřetelné prstence, od nichž na lalocích postranních vybíhají celkem 3 páry zřetelných, poněkud šikmo do zadu skloněných, rovných rýh.
Rýha, omezující postranní laloky proti vnitřnímu okraji pygidia hlubší, úzká. Vnější okraj pygidia vroubí širší, poněkud prohloubený lem.
Velikost: Popsaná část hlavy měří 17 mm délky a 22 mm šířky, popsané pygidium má 12-5 mm celkové šířky a 7-5 mm délky.
K označení rodovému budiž podotknuto:
Barrande uvádí z Čech 3 druhy rodu Ogygia a sice: O. deside-rata, Barr. a O. discreta, Barr. z Dd^y, O. sóla, Barr. z Dd-0. První dva druhy, jak B r § g g e r x) (a částečně též Novák u druhu O. discreta dokázal, nepatří rodu Ogygia Brongn., nýbrž náleží zcela jinému hlavnímu typu, totiž Niobe Ang. Dle Brcjjggera je O. desidcrata vlastně Asaphellus desideratus, Barr. sp., s habitem, glabellou i pygidiem pravých Niob, od nichž liší se jen lícními hroty a hypostomatem, jež blíží se onomu u Megalaspides Br<j>gg. O. discreta liší se od pravé Niobe jedině lícními hroty a B r <|> g g e r uvádí ji jako Ptychocheilus discretus, Barr. sp. (Rod Ptvchocheilus zřídil Novák v práci ,,Zur Kenntniss der B ohm. Trilo-biten"" 1883). Třetí druh, pocházející z Dd-, je nedostatečně znám, takže nelze o něm určitě se vyjádřiti.
J) W. C. Br<|>gger: ,,Ubcr die Verbreitung der Euloma-Niobe-Fauna in Europa"". Christiania 1897-1898.
XV. ﻿10
Ježto glabella i pygidium druhu právě popsaného jeví bližší podobnost s druhem Asaphellus desideratus, Barr. sp. (jehož pygidium je však úplně hladké), mám za to, že třeba nový tento druh rovněž k rodu Asaphellus Bnj>gg. zařaditi.
VII. Nileus pater, Holub,  n.  sp.
K tomuto druhu řadím vyobrazenou glabellu a pygidium (Tab. II. obr. 1. a, b), jež vnější formou upomínají velice na vzácný, z Dd^ pocházej ící český druh typu Nileus — Platypeltis puer, Barr. (Dle B r (j> g-g e r a tento druh tvoří přechod mezi rody Nileus a Symphysurus, od pravého Nilea lícními hroty odlišný a z té příčiny k rodu (podrodu) Calla-wayem zřízenému Platypeltis zařazen).
Glabelly nalezeny dosud tři, dvě menší a jedna větší. Typické znaky: Vnější okraj široce zaokrouhlen, mírná klenutost; na svrchní ploše vráskování týmž způsobem, jak to u druhu Platypeltis puer, Barr. pozorujeme. Thorakální okraj hlavy uprostřed značně do předu vypiat, což opět znak se jmenovaným druhem společný. Mělké, úzké, méně zřetelné rýhy dor-sální oddělují glabellu od pevných lící, úzkých a plochých, jichž tvar průběhem lícního švů jest podmíněn a v celku s tvarem pevných lící u druhu Platypeltis puer, Barr. nebo druhu Nileus armadillo, Dalm. souhlasí.
Jinak celková forma zachované části hlavy táž jako u druhu Plat. puer, Barr. nebo Nileus armadillo, Dalm., až na to, že pevné líce u P. puer tak nepatrně jsou vyvinuty, že téměř s glabellou splynuly, kdežto u druhu N. pater n. sp. ještě jsou zcela patrný. Trup dosud není znám. Nalezeny toliko části pleur, úporní na jí čí tvarem na pleury Nileů.
Za to dobře zachováno pygidium, jehož celková forma s pygidii druhů rodu Nileus souhlasí. Obrys je půlměsíčitý, pygidium ploše sklenuto, délka ku šířce přibližně = 1:2. Osa úzká, na vnitřním okraji rovna as V4 celkové šířky téhož, sahá do 2/3 celkové délky pygidia, znenáhla se úžíc a jsouc zřetelnými, úzkými, skoro konkávními rýhami dorsálními od laloků postranních oddělena. Na ose možno sledovati s obou stran 3 páry slabě naznačených, kratičkých, sotva do l/4 celkové šířky osní sáhajících rýh příčných.
Postranní laloky úplně hladké, rýhy od osy rovnoběžně s okrajem vnitřním probíhající jsou dosti hluboké a široké. Kol v pygidia uzoučký lem.
Poznámka k rodovému označení: Dokud není znám hypostom a volné části lícní (nevíme, byly-li zaokrouhleny či zahroceny), nelze říci, nepatří-li druh tento jako příbuzný jeho z Dd^ snad (pod)rodu Platypeltis. Z té příčiny ponecháno rodové jméno Nileus.
V poslední době (o Velikonocích 1909) k těmto sedmi druhům přibyl nový, osmý druh.
XV. ﻿11
VIII.   Illaenus'? cuspidatus, Holub, n. sp. (Tab.  II.  obr. 4).
Nalezena 2 pygidia trojúhelníkovitá, ostře končící, takže vnější forma blíží se pygidiím, rodů Megalaspis a Megalaspides. Svrchní plocha hladká, osa naznačena jako u jiných Illaenů dvěma nesbíhajícími se rýhami dorsálními, jež sahají as do 1/3 celkové délky pygidia.
Šířka osy = 1/4 celkové šířky pygidia. Toto, ač silně smáčklé (jako vůbec všechny fossilní zbytky této fauny), po pravé straně jeví zachovanou duplikátům, jakou u rodu Illaenus vídáme.
Velikost: Délka pygidia -- 26 mm, šířka as 32 mm.
Pozn. k rodovému označení: Rod označen jako Illaenus?, ježto nejsou známy dosud části ostatní, jmenovitě hlava. Zašpičatělým okrajem zadním liší se druh ode všech dosud známých Illaenů a upomíná na Asaphidy.
Stratigrafický význam popsané fauny.
Přehlédneme-li nyní popsanou trilobitovou faunu klabavského naleziště, překvapí nás několik pozoruhodných momentů.
Jedním z nich jest objevení se rodu Euloma, Ang., jenž v Čechách až dosud byl pohřešován. V nové fauně naší možno poprvé tento rod i u nás konstatovati, a to ve dvou druzích, z nichž menší, E. Bohemicum, i v celých exemplářích byl nalezen. Oba druhy blíží se Eulomám nordickým, tak menší druh na př. podobá se v mnohém ohledu druhu E. ornátům, Ang., — ač ovšem — jak z popisu zřejmo — odchylky jsou zde zcela patrný.
Shledáváme se i zde s faktem, že spodní Silur středočeský má svůj zvláštní, samostatný ráz oproti souhlasným usazeninám mirnočeským, jak také B r (j) g g e r, pojednávaje o českém Dd± poznamenává. („Společné pro Sever i Čechy jsou rody: Illaenus, Nileus, Amphion, Cheirurus, Lichas, Trinucleus, Harpes, Agnostus — ale druhy jsou všecky různé, ač částečně s hlavními typy severními — příbuzné"".)
Rod Euloma je však pro nás i v jiném ještě ohledu velmi významný. Jeť význačný pro t. zv. ,,Euloma-Niobe faunu"", jak nazývá Brcjjgger1) faunu, uloženou v ceratopygovém vápenci v Norsku (oddíl 3 a \v okresu Kristiánském), s kterýmižto usazeninami souhlasí (dle téhož) "".faunisticky též t. zv. Shineton shales ve Shropshire v Anglii, kromě toho ,,Lower & Upper Tremadoc"" v Sev. Walesu, dále vrstvy od Caunes a St. Chinianu v Langv,cdocu (j. Francie2) a konečné t. zv. leimické vrstvy u Hofu v Ba-
1)   Ueber die Verbreitung d.  Euloma-Xiobe-Fauna in Europa.   Nýt Magaz. for Nat.  1897—1898.   (Tamtéž viz i ostatní literaturu, týkající se jiných zemí.)
2)  Co se týče jihofrancouzského siluru, uvádím pouze novější práci Bergero-novu v Bull. seoc. géol. France, 3. sér., T. XXVIII.. 1899 p. 617. kdež je citována i ostatní literatura, a opraveny některé údaje Frechovy.
XV. ﻿12
vořích, podrobněji popsané nejprve od Barranda a později od Pompeckj-ho1) jenž zrevidoval rodová určení Barrandova. Všechny jmenované, vespolek, jak Br(j)gger dokázal — aequivalentní usazeniny s Euloma-Niobe-faunou, tvoří přechod mezi nejsvrchnějším Kambriem a spodním Silurem, mají proto též smíšený charakter, obsahující jednak formy primordiální (kambrické) a jednak i formy druhé fauny (faune seconde) Barrandovy.
Ráz poslední ovšem silně převládá, takže náleží Euloma-Niobe-fauna rozhodně spodnímu Siluru. Přes to třeba dle Br(J>ggera Euloma-Niobe-faunu jako zvláštní stupeň ze spod. Siluru vyloučiti, ježto má mnoho vlastních, charakteristických rodů.2) Jedním z nich je právě jmenovaný rod Euloma.
V Čechách pohřešovány byly až dosud aequivalentní usazeniny oněm s t. zv. Euloma-Niobe-faunou. B r § g g e r vyslovuje podiv nad tím, uváží-li se, že leimické vrstvy, poměrně blízko českého palaeozoika vyvinuté, odpovídají nordické Euloma-Niobe-fauné.
Dle toho, co jsme o rodu Euloma pověděli, nutno tedy usuzovati, že nová fauna klabavská je — vzácnou nějakou náhodou dochovaný — zbytek fauny, mimočeské Euloma-Niobe fauně odpovídající. Později vrátíme se k této věci, až budeme uvažovati o stáří nové naší fauny.
Neméně zajímavý je i nový rod Aspidaeglina, m. Pygidium hrotem podobně jako u rodu Megalaspides, Bn|)gg. opatřené, svědčí o tom, že máme před sebou starý ještě typ kollektivní. Hrotnatým pygidiem druží se nový rod k jiným starobylým typům Eulomové fauny s pygidii hroty vyzbrojenými, jako jsou rody Asaphelina, Dikelokephalus, Dikelokepha-lina, Ceratopyge, Agnostus, Megalaspis a Megalaspides. Dva další druhy nové fauny — Asaphellus Perneri, m. a Ptychocheilus decoratus, m. patří k hlavnímu typu Niobe, Ang., jenž je právě tak jako Euloma charakteristickým rodem Euloma-Niobe-fauny. Rovněž typ Nileus vyskytuje se v téže fauně. Jediné dosud nalezené pygidium rodu Lichas připomíná týž motiv z Euloma-Niobe-fauny. V té totiž nalezeny byly celkem dva druhy rodu Lichas (podrod Lichapyge, Callaway): Lichap. primula, Barr. (em. Bn|>gg.) u Hofu v Bavořích a L. cuspidata, Call. ve Shropshire v Anglii, a to oba druhy — sobě velmi blízké, ne-li totožné — v jediném jen pygidiu.
Konečně povšimneme si zajisté též, že mladší rody spodního Siluru, na př. Acidaspis, Calymmene, Dionide, Dalmania, Placoparia atd. v nové fauně dosud vůbec se neobjevily. Illaenusl cuspidatus svým ostrým tvarem řadí se rovněž ke starým formám.
x) J. F. Pompeckj: Ein neu entdecktes Vorkommen v. Tremadocfossilien bei Hof. I. Ber. d. nordoberfránk. Věr. fůr Nat., Gesch. u. Landeskunde. 1896.
l) Srovnej pojednání Frechovo: Uber die Entwickelung der silur. Sedimente in Bóhmen u. im Sůdwesten Europas. N. J. fůr Miner. 1899. I. p. 164. Některá tvrzení Frechova, zejména co se týče trilobitů, vyvrátil Pompeckj (Ueber Euloma u. Pharostoma. Ibid. 1900. I. p. 135.).
XV ﻿13
Kromě trilobitů zastoupena tu též Phyllocarida, Brachiopoda, Ga-slropoda? Cephalopoda, Píeropoda, Cystoidea a Hydrozoa.
Z Phyllocarid nalezen jediný dosud exemplář rodu Lamprocaris, jehož jeden druh, L. micans, Nov. z Dd^y jest znám.
Brachiopody zastupují dosud jedině formy, jež řáděny byly dřív k t. z v. rodu Lingula.1}
Zjev tento je u srovnání s hojnými brachiopody zóny Dd$ i Dd$ jistě nápadný, a setkáváme se s ním ve spodním oddílu pásma Ddlt totiž v Dd^a, kde formy t. zv. rodu Lingula dominují.
Materiál vyžaduje ještě dalšího zkoumání. Prozatím možno uvésti, že patří sem dva druhy, jež Barrande popsal pod jmény Lingula sulcata a L. rugosa, a jichž naleziště označil terminem ,,vallon de la Klabava pres Rokycan"" (ovšem že — jak později se zmíním — druhy tyto nepatří k oddílu Ddrfl). Kromě těchto dvou druhů nalezen též druh blízký B a r r a n-d e m popsanému Lingula fissurata, jenž jest uváděn z Dd^y a Dd-0.
Z Gastropod nalezeno více silně smáčknutých exemplářů Bellero-phontidň, snad rodu Sinuites patřících. Připomenouti možno, že rod Bellerophon též v Euloma-Niobe-fauně byl nalezen a patří mezi význačné její formy.
Cephalopodům a sice rodu Orthoceras zdá. se, že náleží dva exempláře, jako předešlý Gastropod tak zmáčklé, že nelze s určitostí rozhodnouti, nebylo-li by je snad spíše k Hyolithidům zařaditi.
Určitěji zastoupena jsou Pteropoda. Nalezeny celkem čtyři druhy rodu Conularia. Jeden shoduje se as se druhem, v Dd^y vzácně se objevujícím, totiž C. robusta, Barr. Druhý podobá se tamtéž se vyskytujícímu druhu C. primula, Barr. Třetí druh je malý, s velmi jemnou strukturou, čtvrtý zachován jen fragmentárně.
Kromě Conularií nalezeno též několik exemplářů, pravděpodobně k Hyolithidům příslušných, jež vyžadují ještě dalšího zkoumání.
Z Cystoid, v Ddtf (i Ddfí) dosti hojných, nalezen jediný exemplář, smáčkly, formou v Dd^y se objevujícímu rodu Anomalocystites blízký.
Až na trilobity vykazují tedy všecky uvedené třídy jen nepatrný počet druhů; tím více překvapí hojnost Hydrozoí. Objevují se obyčejně ve shlucích mnoha individuí; jsou mezi nimi formy pro středočeský Silur nové, odlišné od dosud známých druhů v Ddvy i Dd$. Podrobné zpracování jich vyžaduje však zvláštního studia a dlouholetých zkušeností. Z té příčiny předám veškerý materiál Hydrozoí p. Dru Jaroslavu P e r-n c r o v i.
Ku konci tohoto výčtu třeba podotknouti, že v nové fauně nalezeno též několik zbytků „incertae sedis"", jež vyžadují hojnějšího materiálu.
*) Dr. J. Perner mi sdělil, že je pod označením rodovým ,,Lingula"" v Barrandových spisech shrnuto vlastně více rodů zcela samostatných, jichž rozlišení a označení jmény moderními u Části českých Lingul sám provedl. Některá tato jména uvedl dle Pernera Jahn, v publikaci o krušnohorských vrstvách.
XV. ﻿14
Nápadný jsou mezi nimi zvláštní, parasitické formy, upomínající tvarem na parasitující rod Agelacrinites, od něhož liší se však nepatrnou velikostí (maximálně 0*4—0-5 mm v průměru) a podobají se poněkud též rzím a pod. organismům, jaké v novější době na karbonských rostlinách byly objeveny. Formy ty nalézáme obyčejně na jednotlivých štítech trilobitových, nejčastěji u druhu Nileus pater (Tab. II., obr. \.a,b}\ Tím byl by přehled nové fauny klabavské ukončen.
Několik -poznámek o břidlicích d$ a d^y v okolí Rokycan.
Velká část povrchu nejbližšího okolí rokycanského pokryta je pevnými břidlicemi tu hrubšího, onde zase jemnějšího slohu, jejíž uložení, barva (jež je vždy světlá) a tvrdost jeví na mnohých místech malé odchylky. Nejnápadněji vystupuje tato břidlice bezprostředně u Rokycan, směrem severním, skládajíc celou t. z v. „Stráň"" s městskými sady, kde možno též veškeré změny v uložení i celkovém habitu pohodlně stopovati.
Pokračování této „Stráně"" na v. tvoří kratší „Kalvárie"", kdežto na z. vidíme dále se táhnoucí pokračování „Stráně"" městské, t. zv. „Stráň klabavskou"", jež se táhne téměř až k samé obci Klabavě, a v níž — jako ostrůvek samostatný — uloženo je naleziště „Drahouš"" s odlišnými, měkčími, žlutohnědými břidlicemi s oseckou faunou Dd^y.
Za „Strání"" i „Kalvárií"" možno ony břidlice pevné směrem severo-vých. ještě dále v polích stopovati, jmenovitě nad obcí Bořkem.
Rovněž na straně jižní (vzhledem k Rokycanům)  možno sledovati
tuto břidlici, ana vynořuje se z pod náplavů diluviálních, tak na př. na
mnohých místech lesiny  „Némčiček"",  na úpatí lesiny  „Kotle""  a jinde,
Až dosud mělo se vždy za to, že tato břidlice světlá je stejnodobá
s křemitými konkrecemi oseckými, a že náleží tudíž oddílu Dd$>.
Chci zde ukázati, že tomu tak není. Konkrece oddílu Dd-^y, které nalézáme sem tam v ornici polí roztroušeny, byly původně uloženy v břidlicích poměrně daleko měkčích a jemnějších; tyto obsahovaly tytéž fossilie, jaké jsou v konkrecích.
Většina těchto břidlic se však již dávno rozpadala zvětráním, a zůstaly po nich jen ony vodou vyplavené konkrece. Že tomu tak jest, vidíme nejlépe na nalezišti drahoušském, kde zachoval se ještě zbytek oné původní břidlice s konkrecemi in šitu. Obojí chovají tytéž zkameněliny. Konkrece samy však vznikaly později.
Podobně u Kam. ""Ojezda: břidlice, fossiliemi bohatá, obsahuje ,,pecky"" křemité (kromě nich ovšem též hojné konkrece pyritové) s týmiž zbytky organickými.
Zajímavý příklad k uvedenému poskytuje břidličná deska, z tohoto naleziště pocházející, na níž zachovány jsou dva celé exempláře druhu Illaenus Katzeri, Barr. U jednoho proměněna jest menší část thorakální v tvrdý pyrit a uzavřena v konkreci, již lze z břidlice pohodlně vyjmouti.
XV. ﻿15
Kdyby nebyla tato břidlice pod vodou uchována od zvětrání, byla by se dávno rozpadla, a z obou celých exemplářů byl by zůstal jen onen nepatrný úlomek thorakální, v konkreci uzavřený.
Podobně v žlutohnědých břidlicích drahoušských nalezen téměř 2 dm dlouhý exemplář Orthocera, jehož prostřední část v délce as 4 cm je proměněna v tutéž hmotu, z jaké se skládají ,,kuličky"" rokycanské.
Rovněž břidlice u Vokovic (záp. od Prahy), odkrytá v cihelně Pur-krábkově, v níž vyskytují se četné konkrece s organickými zbytky, obsahuje sama — třeba že pořídku na některých místech, na jiných hojněji — fossilie, jež z konkreci těch známe. (Na př. Dalmania atava, Barr Calymmene (= Synhom.) Aragoi,* ~Rou., Orthoceras, Bathmoceras prae-posterum, Barr., Sinuites Sowerbyi, Perner, Temnodiscus pusillus, Barr., sp., Trochonema? atava, Barr. sp., Redonia bohemica, Barr., Annuscula (Babinka) prima, Barr., etc.).
V posledních dobách nalezl jsem také u Cekova (severových. od Mýta a u Sv. Štěpána (vých. od téže osady) břidlice, provázené křemitými kon-krecemi.1)
Pevné břidlice, které tvoří mocné vrstvy v bezprostředním okolí Rokycan, jsou zcela rozdílné od oněch břidlic, v nichž konkrece oddílu Ddrf se tvořily. To vysvítá již z toho, že nikde, v celé té spoustě břidlice, ačkoli je zde tak mocně vyvinuta, a na četných místech i v krásných profilech otevřena, dosud ani jediná konkrece nebyla nalezena, a jistě také nikdy ani nalezena nebude. Tyto břidlice sice jsou vyvinuty na mnohých místech, kde se vyskytují též konkrece pocházející z Dd^y (Rokycany —• Osek), avšak v tom případě tvoří břidly ty vždy podklad vrstvám, v nichž se ony konkrece nacházejí. Mimo to břidly ty jsou vyvinuty velmi dobře i tam, kde konkrece osecké úplně scházejí (Bořek, Klabava, Němčičky a j.). Jako neméně zajímavý fakt uvésti dlužno, že tyto břidlice, které považuji za starší než je oddíl Ddlty na jednom místě —• jak prof. C y r i 11 ryt. P u r k y n ě při mapování okresu Rokycanského (jižně od Oseká, u coty 405) shledal, chovají konkordantní lože effusivního diabasu, jenž na povrchu jeví kulovitý rozpad. Diabas v takovémto uložení objevuje se v oddílu Dd^; v oddílu Dd^y dosud nebyl pozorován. Nový tudíž doklad pro větší stáří těchto břidlic, jimž až posud stáří oddílu Dd^y bylo připisováno.
^ O fauně Ddry z ostatních nalezišt viz četná pojednání p. J. V. Ž e l í z k a hlavně ve Verhandl. d. geol. Reichsanst. (1902, No. 2; 1907 No. 8 a No. 16; 1909 No. 3), pak v Jahrbuch d. geol. R.-A. 1911. Bd. 61. 1. H., ve Věstníku král. č. spol. nauk 1905. XI., v Rozpravách Č, Akad. Roč. XIV. č. 31 a Roč. XV. č. 42; pak zprávu Per ne rovu ve ,,Vesmíru"" 1903. R. XXXII., str. 81, a práci I ser lovu (Věstn. k. č. spol. n. r. 1903 XXIX. V těchto pracech jest citována i další obsáhlá literatura. — Mnohé údaje o pravém nalezišti a horizontu zkamenělin označených Barrandem pouze jako z Ddl pocházející, jsou obsaženy v pojednání Jahnových: O krušnohorských vrstvách (d^a) v Rozpr. Č. Akad. 1904 č. 30, a ve .Verhandl. d. geol. Reichsanst. 1904. No. 12. Tamtéž i ostatní údaje starší literatury.
XV. ﻿Ifi
Kromě toho, že v těchto břidlicích konkrece se neobjevují, další du-ležitou okolností jest, že tyto břidlice neobsahují fauny, z konkrecí známé, nýbrž mají faunu od této zcela odchylnou. Fauna tato vyžaduje ovšem veliké trpělivosti při hledání. Zdánlivě jsou tyto břidlice i při důkladnějším zkoumání — ať je to již v oněch jmenovaných stráních, kde tvoří výchozy až 20 m mocné, dobře přístupné -- nebo v polích, kde objevují se menší i větší kusy z hloubi vyorané — úplně prázdny zkamenělin.
Nicméně mají tyto břidlice svoji faunu. Jsou to však jen omezená místa, nepatrné řekl bych ostrůvky, kde možno po delším hledání skutečně objeviti nějaký organický zbytek, a vždy jest to druh, jenž z konkrecí oseckých není znám. „Ostrůvků"" takových jest několik, a jsou rozloženy v břidlici na místech zcela různých, dosti odlehlých. Nejčastěji nalezneme tu brachio-pody, Barrandovy druhy Lingula sulcata, Barr. a L. rugosa, Barr., jež byly až dosud *) mylně k fauně Dd^y počítány. Poměrně nejbohatší vrstvy vystupují v hluboké rokli, jež rozevírá se v dosti značné délce na severozáp. konci ,,Stráně"" městské. Zde nalezeny porůznu opět skořápky druhů L. sulcata a L. rugosa, kromě toho však též několik desek břidlice s přečetnými, zřetelnými Graptolithy. Na jedné z nich zachovaly se 4 pěkně zřetelné trsy Hydrozoí, upomínající na rod Diety oněma. Na jaře 1908 nalezena tu i zřetelná část Conularie, jež svojí strukturou upomíná na druh C. robusta, Barr.; rozhodně však totožná je s druhem nové fauny,
0  němž již zmínka se stala.
Na všech místech jsou organické zbytky obyčejně velmi smáčklé, a méně zřetelné. Týž zjev vyskytuje se i u nové naší fauny. Někde nalezneme (př. nad obcí Bořkem) v těchto břidlicích i zvláštní červovité, smáčklé rourky, jež často ve špičku vybíhají a někdy i stopy pravidelného dělení zachovávají, o nichž nelze dosud rozhodnouti určitě, zda je dlužno čítati je k organismům (Annelidal}.
Srovnáme-li nyní vše, co jsme dosud pověděli o těchto organickými zbytky tak chudých břidlicích s tím, co svrchu podotčeno o břidlicích s novou faunou ze stráně, jižně Klabavy se táhnoucí, vidíme překvapující shodu. I zde vidíme ve fauně druhy Lingula sulcata, Barr. a L. rugosa, Barr. — jiní brachiopodi kromě „Lingul"" se tu ani tam dosud neobjevili;
1 zde týž způsob zachování zbytků fossilních.  Petrografický habitus obojích břidlic je na většině míst úplně týž, takže nerozeznáme břidlici s novou faunou od břidlice u Rokycan a pod.   Kromě brachiopodů nalezen v obojí břidlici úplně shodný druh Conularie (C. aff. robusta, Barr.)   Pravděpodobně i graptoliti ze zmíněné rokle ve ,,Stráni"" městské shodují se s některými z četných druhů Hydrozoí, jež dosud u Klabavy byly nalezeny. Určitě bude to ovšem stanoveno  důkladným prostudováním materiálu
*) J- J- Jahn: ,,O krušnohorských vrstvách (d^)"". Rozpravy Č. Ak. 1904. Barrandovy originály, o nichž se tu mluví, uloženy jsou v pevné břidlici z ,,klabavské Stráně"".
XV. ﻿17
Graptolithů. Na některých místech břidlic ve ,,Stráni"" městské nalezl jsem v poslední době také obloukovité, limonitem rezavě zbarvené stopy, jaké i u Klabavy v některých vrstvách břidlice s novou faunou se vyskytují, a které jsou asi jen útržky vnějších okrajů hlav trilobita Euloma Bohemicum, m. Pozdější zkoumání poskytne bohdá nových ještě dokladů. Uvážímc-li tato fakta, přicházíme k náhledu, že obojí břidlice tvoří jeden a týž horizont, zcela samostatný, pro nějž je v pravém slova smyslu vůdčí zkamenělinou druh Euloma Bohemicum, m. — tedy horizont Eulomový.
Fauna tohoto horizontu liší se jak od fauny oddílu d-$ tak i od fauny, jaká dosud z D^y byla uváděna a jest aequivalcntem Euloma-Niobeové fauny, jakou konstatoval ve Skandinávii Brtygger, a u Hofu v Bavořích z části Barrande, a po něm Pompeckj. Zdali tu jest equivalence úplná neb částečná, o tom rozhodne další podrobné studium materiálu od Hofu a studium graptolitů z celého pásma Ddr
Objevení zvláštního horizontu v Ddlt mimo již dávno rozeznávané, od Barranda však neuznávané oddíly a, /3, 7, není faktem neočekávaným. Již fauna graptolitová v Dd$, a pozdější nálezy Dra Pernera l] poukazovaly na to, že v Dd$ jest více faunistických horizontů; dále objev prof. C. Kloučka,2) že v Dd^y jsou (nejméně) dva faunisticky a časově různé horizonty zahrnuty, ukazuje, že třeba oddíly a, /3, y dále rozčleniti, jakž to již dávno s úspěchem provedeno jest v siluru skandinávském, baltickém a anglickém.
Jedná se ted o stratigrafické postavení těchto břidlic v pásmu Ddv. A tu určitě možno říci, že horizont ten je rozhodně starší nežli oddíl Dd±y a mladší než Dd$. Tomu nasvědčuje uložení těchto břidlic všude v okolí Rokycan —- břidlice ty tvoří vždy podklad konkrecím Dd^y. Též poloha břidlic ve stráni jižně Klabavy (s novou faunou) potvrzuje uvedenou thesi. Jak již dříve připomenuto, tvoří zde břidlice (dle prof. P u r k y n ě) nejbližší nadloží rudonosného Dd$.
Zřejmých   dokladů  poskytuje  i  fauna  těchto  břidlic,   oproti  fauně z oddílu Dd±y tak ostře odlišná.
Z trilobitů pocházejících z tohoto nového horizontu zvláště význačný je starý typ Euloma. Vůbec vykazuje trilobitová fauna nového horizontu vesměs staré typy, jež v usazeninách mimočeských zastoupeny jsou pouze v Bnjíggerově Euloma-Niobe-fauné.
Oddíl Ddtf je dle Bróggera zvláštní povahy: fauna jeho je smíšena, takže současně s typy starými, jež upomínají na Euloma-Niobe-faunu (na př. Asaphellus, Ptychocheilus, Megalaspides, Platypeltis, Agnostus a j.) objevují se typy mladé, jež v usazeninách mimočeských teprve mnohem
a) Studie o českých graptolitech. II. (Palaeontogr. Bohemiae č. III. B. 1895.i Týž. Miscellanea silurica Bohemiae.  Ibidem č.  IV.  1900. 2)  Předběžná zpráva o 2 různých horizontech v pásmu Dj}1.  Věstník kr. češ. spol. nauk. 1908. XX.
Rozpravy: Roč.   XX. Tř. II. Čís. 15.           XV.                                                                    O ﻿18
výše se objevují (na př. Acidaspis, Dalmania, Dionide, Placoparia etc.). Jsou tu pohromadě rody, jež mají příbuzné v nejspodnější části vrstev ordovicianských (oddíl 3a—3c v okrsku Kristiánie, ,,Tremadoc"", „Lower a Middle Arenig"" ve Walesu), ale vedle nich i formy, jež mají blízké příbuzné nejen v ,,Middle Arenig"", nýbrž i v ,,Upper Arenig"", dokonce pak současně s nimi formy, jichž blízcí příbuzní v „Lower Llandeilo"" se objevují!
Takovéto smíšení však nový horizont naprosto nejeví. Z toho zřejmo, že je tento horizont rozhodně starší než oddíl Dd^, tudíž bližší k oddílu DdL. A také fauna oddílu d$, poskytuje v trilobitech Harpides Grimmi, Barr., Amphion Lindaueri, Barr. a Cheirurus Hoffmanni, Perner, typy, upomínající na Euloma-Niobe-faunu.
Přítomnost četnějších Graptolitů, jež jsou od typů z Ddvy i Dd$ známých rozdílný, ukazuje též na samostatnost nového horizontu, svědčíc zároveň o nepopiratelném silurském jeho stáří.
Nebude snad zbytečno, upozorním-li zde též na analogii mezi druhy Lichas praecursor, m. a L. incola, Barr. (z Dd^y}. Ta je totiž táž, jako mezi druhy Amphion Lindaueri, Barr. z Dd$ a A. senilis, Barr. z Ddvy, nebo mezi druhy Cheirurus Hoffmanni, Perner z Dd$ a Ch. pater, Barr. z Dd-^y.
Uvedené body ukazují, že jedná se o horizont, jehož fauna upomíná na Euloma-Niobe-faunu Brýggerovu.
Ze stratigrafických ohledů nutno řaditi břidlice s touto faunou mezi oddíly Dd$ a Ddtf> a přičleniti je jakožto zvláštní, samostatný, pro Cechy nový horizont k D$.
Tak stává se nová fauna, třeba byla nepříliš četná — důležitým elementem pro posouzení vztahů českého nejspodnějšího Siluru k soudobým usazeninám cizích oblastí.
Srovnávací   tabulka určitě zjištěných trilobitových rodů nové fauny.
Nová fauna	K	Dd,	r	Dd2	Dd,	Dd4	Dd5	Br0ggerova Euloma-Niobc-fauna
1. Euloma, A.	----- .	------ .	— .	— .	— .	— .	__	+
2. Aspidacglina, H.	------	-------	— .	• —	— •	—	— •	—
3. Asaphellus, Br.	----- '	-------	+	— •	— •	— •	— •	+
4. Ptychochcilus, N.	----- •	—	+	—	— •	—	— .	+
5. Lichas, D.	----- '	-------	+	—	— •	— •	—	+
6. Nileus, D.	------	—	+	—	—	— •	—	+
7. Agnostus, L.	—	------ .	+	— .	—	—	+	+
7	------	—	5		—	— •	1	6
XV. ﻿Vysvětlivky tabulek.
Tab. I.
Euloma Bohemicum n . sp.
l   Celý exemplář; široká forma.
2.  Isolovaná   hlava  se  zřetelně  zachovanými  prohlubeninami  na  předním okraji.
3.   Isolovaná hlava se zachovaným trnem nehybných lící. Euloma inexspectatum n. sp.
4.  Exemplář měst. musea v Rokycanech. Hlava a 8 segmentů trupových.
5.  Isolovaná hlava většího exempláře. Asaphellus Perneri n. sp.
6 a. Isolovaná glabella, s pevnou částí lícní.
6 b.  Isolované pygidium. T.ichas praecursor n. sp.
7.  Isolované pygidium, jehož pravá horní část jest doplněna dle levé strany. Přir. velikost.
Všechny tuto vyobrazené exempláře pocházejí od ,,starého hradil"" u Klabavy, a vyjma exempláře obr. 2. jsou uloženy v mé sbírce.
Tab.  II.
Nileus pater n. sp.
l a. Isolovaná glabella, s pevnou částí lícní.
l b.  Isolované pygidium. Ptychocheilus decoratus n. sp.
2. Pygidium v přir. velikosti.   V levo nahoře pleura. Aspidaeglina (n. g.) miranda n. sp.
3 a. Thorax s pygidieum v přir. velikosti.
3 b. Hlava s 2 segmenty thorakálními ].
3 c.  Idem; zvětšeno. Illacnus? cuspidatus n. sp.
4. Pygidium s částečně zřetelnou duplikaturou.
Všechny exempláře, vyjma obr. 3. jsou uloženy v mé sbírce, a pocházejí z naleziště ,,u starého hradu"" u Klabavy.
XV. ﻿* ﻿K:Holub
T    I
LIT  V STUMPER
Rozpravy II.tř České Akademie ročník 1911 čís. 15. ﻿* ﻿K. Holub.
T    n.
3 a.
Do Klá ba vy
Údolí Klabavky
K  Výchoz   rudného   ložiska
Situační   náčrt
naleziště u vesnice
KLABAVY
měr ložiska rudného
1O OOO
Do Rokycan
LIT. V   STUMPF.R FRAHA
Rozpravy II.tr.České Akademie ročník 1911 čís. 15 ﻿*"
